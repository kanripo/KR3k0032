#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷九十三
#+PROPERTY: JUAN 卷九十三
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷九十三
<pb:KR3k0032_WYG_093-1a>¶
欽定四庫全書¶
　玉海卷九十三¶
　　　　　　　　　　　　明　王應麟　撰¶
　郊祀¶
　　郊祀(下/)　(恭謝附/)¶
　　　魏景初洛陽圓丘¶
晉禮志魏景初元年十月乙卯始營洛陽南委粟山為¶
圓丘以始祖帝舜配方丘以舜妃配天郊所祭則皇天¶
<pb:KR3k0032_WYG_093-1b>¶
之神以太祖配地郊所祭曰皇地之祇以武宣后配宗¶
祀文帝於明堂以配上帝十二月壬子冬至始祀皇皇¶
帝天于圓丘以始祖虞舜配房爼生魚陶樽&KR0007;酒(晉顧/和曰)¶
(魏承後漢正月/祭天以地配)　隋志郊丘議三卷魏太尉蔣濟撰(禮/類)¶
　唐志魏氏郊丘三卷(儀注/類)　元魏太和十九年十一¶
月庚午如委粟山定圓丘¶
　　　晉二郊¶
志武帝初受禪設壇場于南郊柴燎告類未有祖配泰¶
<pb:KR3k0032_WYG_093-2a>¶
始二年正月詔曰有司前奏郊祀權用魏禮衆議紛互¶
遂不時定羣臣議五帝即天也王氣時異故殊其號雖¶
名有五其實一神明堂南郊宜除五帝之坐五郊改五¶
精之號皆同稱昊天上帝各設一坐地郊又除先后配¶
祀帝悉從之二月丁丑郊祀宣帝以配天宗祀文帝於¶
明堂以配上帝是年十一月(紀十一/月己卯)有司又議奏古者¶
丘郊不異宜并圓丘方丘於南北郊更修立壇兆其二¶
至之祀合於二郊帝從之一如宣帝所用王肅議也(王/肅)¶
<pb:KR3k0032_WYG_093-2b>¶
(作聖證論言郊則圓丘圓丘即郊天體唯一安得有六/天泰始之初定南北郊祭一地一天用肅之議武帝肅)¶
(之外/孫也)是月庚寅冬至帝親祠圓丘於南郊自是後圓丘¶
方澤不別立太康三年正月帝親郊祀皇太子皇弟皇¶
子悉侍祠(侍祠非/前典也)十年十月詔曰四望非地則明堂上¶
帝不得為天也往者衆議除明堂五帝位云云其復明¶
堂及南郊五帝位元帝太興二年始議立郊祀儀用司¶
徒荀組議立南郊於建康城之已地其制度皆太常賀¶
循所定多依漢及晉初儀注(宋志元年始/更立郊兆)三月辛卯帝¶
<pb:KR3k0032_WYG_093-3a>¶
親郊祀饗配之禮一依武帝始郊故事(江左不/立明堂)是時尚¶
未立北壇地祇衆神共在天郊(郭璞南都賦時惟青陽/云云升金軒撫太僕&KR0045;)¶
(六鑾齊八騄造廣場戾壇庭百寮山立萬乗雲縈延祝/史肆玉牲登圜丘揖太清禮羣望告皇靈天澄其氣日)¶
(昭其精宗皇祖而配/祀增孝思之惟永)明帝太寧三年七月始詔立北郊¶
未及建(紀七月辛未詔曰郊祀天地帝王之重事自中/興以來惟南郊未曾北郊四時五郊之禮都不)¶
(復設五嶽四瀆名山大川載在祀典應/望秩者悉廢而未舉主者其依舊詳處)成帝咸和八年¶
正月追述前㫖於覆舟山南立之是月辛未祀北郊始¶
以宣穆皇后配地魏氏故事非晉舊也成帝立二郊天¶
<pb:KR3k0032_WYG_093-3b>¶
郊則六十二神五帝之佐日月五星二十八宿文昌北¶
斗三台司命軒轅星后土太一天一太微鈎陳北極雨¶
師雷電司空風伯老人凡六十二神也地郊則四十四¶
神五嶽四望四海四瀆五湖五帝之佐沂山嶽山白霍¶
毉無閭蔣山松江會稽山錢唐江先農凡四十四神也¶
(江南諸小山葢江左所立如漢西京闗中/小水皆有祭秩也二郊所秩官有其注)康帝建元元¶
年正月將北郊有疑議太常顧和表曰太始中合二至¶
之祀於二郊北郊之月古無明文或以夏至或同用陽¶
<pb:KR3k0032_WYG_093-4a>¶
復漢光武正月辛未始建北郊此則與南郊同月中興¶
草創百度従簡合七郊於一丘憲章未備至咸和中議¶
別立北郊同用正月魏承後漢正月祭天以地配而稱¶
周禮三王之郊一用夏正於是從和議是月辛未南郊¶
辛巳北郊帝皆親奉(牲用/&KR0007;)　宋志晉武之世或用丙或¶
用巳用庚以十二月丙寅南郊受禪又太始二年十一¶
月己卯始并圓丘方澤二至之祀合於二郊三年十一¶
月庚寅冬至祠天郊於圓丘是猶用圓丘之禮非專祈¶
<pb:KR3k0032_WYG_093-4b>¶
穀之祭故不用辛也晉武捨鄭而從諸儒是以郊用冬¶
至日江左以來皆用正月以傳云三王之郊各以其正¶
髙堂隆云九日南郊十日北郊是為北郊可不以辛也¶
晉武郊以二月晉元禋以三月(王納之曰武皇用二/月郊元帝以三月郊)自¶
晉以來間嵗一郊明堂同日宋大明三年移北郊於鍾¶
山北原道西與南郊對後還舊處　通典宋大明三年¶
移郊兆於秣陵牛頭山西在宫之午地(移郊正午/以定天位)齊永¶
明元年立春前郊祀郊壇員兆外内起瓦屋形制宏壯¶
<pb:KR3k0032_WYG_093-5a>¶
梁南郊為壇在國之南常與北郊間嵗正月上辛行事¶
普通二年四月乙卯改作南北郊　陳王元規議曰梁¶
南郊壇上徑十一丈下徑十八丈髙二丈七尺北郊壇¶
上方十丈下方十二丈髙一丈　梁簡文有南郊頌¶
潘岳閒居賦天子有事于柴燎以郊祖而展義張鈞天¶
之廣樂備千乗之萬騎¶
　　　晉議立郊祀¶
華恒傳元帝拜太常議立郊祀尚書刁協國子祭酒杜¶
<pb:KR3k0032_WYG_093-5b>¶
彞議須還洛乃修郊祀恒議漢獻帝居許即便郊柴宜¶
於此脩立司徒荀組驃騎將軍王導同恒議遂定郊祀¶
　　　隋圓丘¶
通典隋冬至日祀天圓丘五方上帝天文並従祀日月¶
五星内官四十二座次官百三十六座外官百十一座¶
衆星三百六十座五帝日月在丘第二等北斗五星十¶
二辰河漢内官在丘第三等二十八宿中官在丘第四¶
等外官在内壝内衆星在内壝外¶
<pb:KR3k0032_WYG_093-6a>¶
　　　唐南郊　圓丘　太史圓丘圖　祠令　従祀¶
　　　星辰圖¶
通典武德初定令冬至祀天圓丘壇於京城明德門外¶
道東二里以景帝配五方上帝天文皆從祀(日月内中/外官及衆)¶
(星皆從祀其五方帝及日月七座在壇第二等内官五/星以下五十五座在第三等二十八宿以下百三十五)¶
(座在第四等外官百十二座在外壝/之内衆星三百六十座在外壝之外)　會要髙祖南郊¶
一(武徳四年十/一月甲申)太宗四(貞觀二年十一月辛酉五年十/一月丙子十四年十一月甲子)¶
(朔旦冬至十七/年十一月己卯)髙宗二(永徽二年十一月辛酉/總章元年十二月丁卯)中宗一¶
<pb:KR3k0032_WYG_093-6b>¶
(景龍三年十/一月乙丑)睿宗二(先天元年正月辛巳/南郊五月戊寅北郊)&KR0007;宗五(開元/十一)¶
(年十一月戊寅天寶元年二月丙申六載正/月戊子十載正月甲午十三載二月八日)肅宗二(乾/元)¶
(元年四月甲寅元/年建丑月辛亥)代宗一(廣德二年/二月乙亥)德宗四(建中元年/正月辛未)¶
(貞元元年十一月癸卯六年十/一月庚午九年十一月乙酉)憲宗一(元和二年/正月辛卯)穆敬¶
文宗皆一(長慶元年正月辛丑寶厯元年正/月辛亥太和三年十一月甲午)武宗二(㑹/昌)¶
(元年正月辛巳/五年正月辛亥)宣宗一(大中七年/正月戊申)懿宗二(咸通元年十/一月丁丑四)¶
(年正月/庚午)僖昭宗皆一(乾符二年正月辛卯龍紀元年十/一月己酉  己上依本紀月日間)¶
(與會要/不同)　志禮曰以禋祀祀昊天上帝此天也又曰兆¶
<pb:KR3k0032_WYG_093-7a>¶
五帝於四郊此五行精氣之神也而鄭康成有六天之¶
説後世莫能廢唐初貞觀禮冬至祀昊天圓丘正月辛¶
日祀感生帝靈威仰于南郊以祈穀孟夏雩于南郊季¶
秋大享于明堂皆祀五天帝髙宗時禮官以謂太史圓¶
丘圖昊天上帝在壇上而耀魄寶在壇第一等則昊天¶
上帝非耀魄寶可知而祠令及顯慶禮猶著六天之説¶
(通典永徽二年七/月太尉無忌等奏)顯慶二年禮部尚書許敬宗議以為¶
六天出於緯書(會要二年八月十/三日己巳無忌議)由是盡黜康成説而¶
<pb:KR3k0032_WYG_093-7b>¶
南郊祈穀孟夏雩明堂大享皆祭昊天上帝(許子儒傳/初太尉長)¶
(孫無忌議祠令及禮用鄭&KR0007;六天説唐家祀圓丘太史/所上圖昊天上帝外自有北辰云云今祠令固守&KR0007;説)¶
(與舊式相違宜有刋正説會要云吏部式唯有南郊陪/位不别載圓丘今従鄭  圓丘之外別有南郊理宜改)¶
(革/)乾封元年詔祈穀復祀感生帝二年(十二月/甲午)詔明堂¶
兼祀昊天上帝及五帝開元中起居舎人王仲丘議曰¶
五帝者五行之精所以生九穀也宜於祈穀祭昊天而¶
兼祭五帝月令大雩大享帝皆盛祭也而貞觀禮皆祭¶
五方帝顯慶禮皆祭昊天上帝宜兼用之以合大雩大¶
<pb:KR3k0032_WYG_093-8a>¶
享之義既而蕭嵩等撰定開元禮雖未能合古而天神¶
之位別矣其配神之主武德中圓丘南郊方丘北郊以¶
景帝配祈穀明堂以元帝配貞觀初圓丘明堂北郊以¶
髙祖配而元帝惟配感帝髙宗永徽二年(十月/癸巳)長孫無¶
忌等議以髙祖配圓丘太宗配明堂(通鑑云以髙祖配/五天帝太宗配五)¶
(人/帝)乾封二年(十二月/甲午)詔圓丘方丘五方明堂感帝神州¶
皆以髙祖太宗並配則天郊丘諸祠常以髙祖太宗髙¶
宗並配開元十一年(十一月戊寅㑹要/云十一月十六日)親享圓丘中書¶
<pb:KR3k0032_WYG_093-8b>¶
令張説衞尉少卿韋縚為禮儀使乃以髙祖配而罷三¶
祖並配至二十年蕭嵩等定禮而祖宗之配定矣(寶應/元年)¶
(杜鴻漸等請以太祖景皇帝郊配乃罷髙祖以景帝配/  通鑑廣德二年正月甲寅禮儀使鴻漸奏祀圓方丘)¶
(以太祖祈穀以髙祖大雩以/太宗明堂以肅宗配従之)　會要開元十一年十一¶
月一日參定南郊之禮秘書少監賀知章中書令張説¶
等奏曰晉元建武二年定郊兆於建鄴之南郊去城七¶
里一壇之上尊卑雜位千有五百神臣等案祠令(六典/令二)¶
(十七卷八/曰祠令)五星以下内官五十三座中官一百六十座¶
<pb:KR3k0032_WYG_093-9a>¶
外官一百四座衆星三百六十座臣勘史傳及星經舊¶
圖坐位升降頗錯今據尊卑升降又新加杠星等座總¶
三百一十九座并衆星三百六十九座具圖如左詔頒¶
於有司以為常式(又云顯慶二年八月十二日長孫無/忌等議曰祠令及新禮並用六天之)¶
(義檢太史圓丘圖昊天上帝坐外别無北/辰坐與鄭義不同請廢六天之説詔可)十五年六月¶
博士錢嘉會議引月令及祠令九月農功畢大享明堂¶
　六典祠部冬至祀昊天於圓丘以髙祖配焉又祀五¶
方帝日月於壇之第一等又祀内官五十五坐於壇之¶
<pb:KR3k0032_WYG_093-9b>¶
第二等又祀中官一百五十九坐於壇之第三等又祀¶
外官一百五坐衆星三百六十坐於内壝之内正月上¶
辛祈穀於圓丘以髙祖配祀五方帝於壇之第一等孟¶
夏之月大雩於圓丘以太宗配　通典景雲元年十一¶
月乙丑冬至祀圓丘　&KR0007;宗開元十一年十一月十六¶
日(舊紀/戊寅)親享圓丘命張説為禮儀使韋縚為副使賀知¶
章重定從祀星辰圖(見會要/及六典)革去東晉尊卑錯亂之失¶
　志四成而成髙八尺一寸下成廣二十丈而五減之¶
<pb:KR3k0032_WYG_093-10a>¶
至於五丈而十有二陛者圓丘也八觚三成成髙四尺¶
上廣十有六步設八陛上陛廣八尺中陛一丈下陛丈¶
有二尺者方丘也云云　神位之序祀圓丘五帝及大¶
明夜明在壇之第一等天皇大帝北辰北斗天一太一¶
紫微五帝坐並差在前餘内官諸坐及五星十二辰河¶
漢四十九坐在第二等十有二陛之間中官市垣帝坐¶
七公日星帝席天角攝提太微五帝太子明堂軒轅三¶
台五車諸王月星織女建星天紀十七坐及二十八宿¶
<pb:KR3k0032_WYG_093-10b>¶
差在前列其餘中官一百四十二坐皆在第二等十二¶
陛之間外官一百五在内壝之内衆星三百六十在内¶
壝之外　會要建中元年正月五日親拜郊司天冬官¶
正郭獻之奏天皇大帝北極天一太一准星經及天寶¶
中勑並合升第一等制從之凖開元禮並在第二等至¶
貞元元年(一云/二年)十一月十一日親郊司天進圖勑令禮¶
官詳定太常卿漢中郡王瑀博士柳冕等請依禮為定¶
詔復依開元禮長慶元年正月饗太廟禮畢復齋於郊¶
<pb:KR3k0032_WYG_093-11a>¶
壇行宫出朱雀門命宰臣行馳道中以備顧問　王勃¶
南郊頌上稽龍繇下閲&KR0027;謀屏翳清曉飛亷警旦奠惟¶
蒼璧藉用白茅風行電舉未寸景而浹九埏鸞旗曉引¶
葆吹晨吟山明野澈日降天臨青帝鳴琴朱靈㑹舞¶
徐彦伯南郊賦維帝唐八十有五載云云左日壑右星¶
圃於穆我皇纂戎而昌青氣搖社白雲入房陳大旅展¶
時事告紫宙之成功定皇天之寶位崇泰壇考星翼載¶
師清野土訓掃㕓繚垣虹合參途電聯籠組帷以艾景¶
<pb:KR3k0032_WYG_093-11b>¶
覆皇邸以慶煙啟端門警仙蹕雙鳯矯首六龍齊膝青¶
斾罥雲紅旌彗日鏘玉鸞之鳴轙按金椎之廣術呵風¶
伯令戒道制&KR0007;㝠使司律此靈祇所以保綏昊天所以¶
宥密於是闢龍次幸蜺幬鶉鳥司衮熊羆奉收皇帝乃¶
彰畫黻襲大裘端玉珽肅珠旒翼翼穆穆遂臻于圜丘¶
躬孝享擁神休設天宗之六席援長發之二球盥以明¶
水薦以香羞陳蒼璧而蕆事藉白茅而闡幽絜騂旄之¶
泔淡酌&KR0007;瓚之觩䚧瑞氣蜿蜒於藪甸祥光熠爚於旄¶
<pb:KR3k0032_WYG_093-12a>¶
䍐三觶終獻萬祇呈醺擥太&KR0007;之神䇿張集靈之瑞典¶
　張九齡傳&KR0007;宗即位未郊見(開元/三年)九齡建言繼統之¶
主必有郊配敬天命報所受也願以迎日之至升紫壇¶
陳采席定天位　柳冕傳德宗既親郊(貞元六年十/一月八日)重¶
祠事動稽典禮冕以吏部郎中攝太常博士與張薦徐¶
岱陸贄修飭儀矩帝疑郊廟每升輒去劒履及象劍尺¶
寸祝語輕重冕據禮以對　會要元和二年正月辛卯¶
郊饗獻之次景物澄霽及鑾輿就次則微雪大駕將動¶
<pb:KR3k0032_WYG_093-12b>¶
則又止翌日御樓宣赦畢瑞雪盈尺¶
　　　唐南郊合祭　漢圓丘合祭¶
志古者祭天圓丘在國南祭地方丘在國北以其類也¶
則天天册萬嵗元年親享南郊始合祭天地睿宗景雲¶
二年正月將郊有司議不設皇地祇位諫議大夫賈曾¶
議曰三輔故事祭于圓丘上帝后土位皆南面則漢嘗¶
合祭矣請合享天地如古祭禮官皆以為然睿宗將祭¶
地北郊曾議寢(紀先天元年正月辛巳有事/南郊五月戊寅有事北郊)&KR0007;宗定開¶
<pb:KR3k0032_WYG_093-13a>¶
元禮天寶元年(二月二十/日丙申)遂合祭天地于南郊(大/赦)是時¶
神仙道家之説興建&KR0007;元廟二月辛卯親享&KR0007;元廟甲¶
午親享太廟丙申有事于南郊遂以為故事終唐世莫¶
能改　杜甫上三大禮賦有事于南郊賦曰春官條頌¶
祇之書獻祭天之紀降帷宫之綝縭屏玉軑以蠼略衝¶
牙鏗鏘以將集周衞轇轕而咸若月窟黑而扶桑寒田¶
燭稠而曉星落雲菡蓞以張蓋春葳㽔以建杓　韓愈¶
元和聖徳詩正月元日初見宗祖躬執百禮登降拜俯¶
<pb:KR3k0032_WYG_093-13b>¶
乃以上辛於郊用牡除于國南鱗筍毛簴廬幕周施開¶
揭磊砢獸盾騰挐圓壇帖妥天兵四羅旂堂婀娜駕龍¶
十二魚魚雅雅宵昇于丘奠璧獻斚衆樂驚作轟豗融¶
冶紫熖噓呵高靈下墮羣星從坐錯落侈哆日君月妃¶
煥赫婐㛂瀆&KR0017;濛鴻嶽祇嶪峩飫羶燎薌産祥降嘏鳯¶
皇應奏舒翼自拊帝車迴來日正當午幸丹鳯門大赦¶
天下滌濯剗磢磨滅瑕垢(郊天告廟神靈歡喜獻紀元/和六年正月己丑朝  太清)¶
(宫庚寅朝享太廟辛/卯有事南郊大赦)　會要元和十五年十二月問南¶
<pb:KR3k0032_WYG_093-14a>¶
郊卜日否禮官奏禮令卜日天寶後先朝太清宫次享¶
廟享天並不卜日¶
　　　唐五郊¶
官志郊社令掌五郊社稷明堂之位　會要顯慶二年¶
八月十三日(己/巳)太尉無忌議請憲章姬孔取王去鄭四¶
郊迎氣存太微五帝之祀南郊明堂廢緯書六天之義¶
方丘在祭地之外別有神州謂之北郊分地為二請合¶
於一祀詔可¶
<pb:KR3k0032_WYG_093-14b>¶
　　　唐郊祀錄¶
德宗貞元中太常禮院修撰王涇考次歴代郊廟沿革¶
之制及其工歌祝號而圖其壇屋陟降之序為郊祀錄¶
十卷(志儀注類貞元九/年上  書目卷同)　鄭有郊丘異祭六天之説王¶
有郊丘同祭一天之説¶
　　　五使¶
南郊五使元和以前史籍不載長慶後禮儀使太常卿¶
為之大禮使御史中丞為之(哀帝時中丞/為儀仗使)梁以河南尹為¶
<pb:KR3k0032_WYG_093-15a>¶
大禮使又有儀仗法物二使(以武將/為之)後唐宰相為大禮¶
使兵部尚書為禮儀使中丞為儀仗使兵侍為鹵簿使¶
開封尹為頓遞使周以禮儀歸太常餘如故本朝依唐¶
制大禮儀仗頓遞用宰相及臺丞京尹餘使以學士尚¶
書而頓遞增橋道之名¶
　　　乾德南郊行禮圖　南郊壇　從祀星辰圖¶
　　　飲福宴¶
唐制每嵗冬至圓丘正月上辛祈穀孟夏雩季秋大享¶
<pb:KR3k0032_WYG_093-15b>¶
凡四祭昊天上帝五季典章散失建隆四年癸亥八月¶
庚辰朔(即乾德/元年也)内出御札以十一月十六日甲子有事¶
南郊(有司言冬至近/晦改用甲子)二日詔中原多故百有餘載禮樂¶
儀制不絶如綫宜講求遺逸稱朕寅奉之意於是宰相¶
范質等討尋故事唯得唐天成中南郊鹵簿字圖考以¶
今文頗為疏略違戾者多質等參定新本曰南郊行禮¶
圖質自為序乙未上之凡壇壝牲器玉帛醴饌齋戒之¶
制與祠官定儀以聞癸未以司徒范質為大禮使學士¶
<pb:KR3k0032_WYG_093-16a>¶
承㫖陶穀為禮儀使吏部尚書張昭為鹵簿使中丞劉¶
温叟為儀仗使皇弟開封尹為橋道頓遞使(唐有禮儀/判官五代)¶
(有大禮副使判官修裝法物使今皆不置命内臣諸/司修飾法物興國九年七月癸丑始鑄郊禮五使印)竇¶
儼撰樂章穀議旗常質與禮官議導駕袴褶衣六日太¶
常禮院言親郊嚴辦鹵簿儀仗(兵/部)鼓吹笙歌(太/常)車輅(太/僕)¶
腰輿繖扇(殿中/省)祭器朝祭服諸司法物(少府/監)八日詔太¶
常寺修飾南郊壇禮院定依古制四成十二陛三壝設¶
燎壇於内壝之外丙地髙一丈二尺(在南薰門外大又/設皇帝更衣  次)¶
<pb:KR3k0032_WYG_093-16b>¶
(於壇東外壝東門/之内道北南向)己丑(十/日)司天監上新定南郊從祀星¶
辰圖十一月辛酉(十三/日)宿齋崇元殿壬戌服通天冠絳¶
紗袍執鎭圭乗玉輅鹵簿前導赴太廟宿齋癸亥(十五/日)¶
服衮冕執圭饗四室是夕隂翳及夜分開霽質明乗玉¶
輅赴南郊甲子合祭天地于圓丘以宣祖配(初有司請/以僖祖配)¶
(後従張/昭議)晉王亞獻秦王廷美終獻(舊制帝升壇藉以黄/褥象天地之黄道上)¶
(曰朕潔誠事天不/必用此命撤之)禮畢百僚稱賀於行宫乗輦還御明¶
德門樓大赦改是年為乾德元年宣制畢御崇元殿百¶
<pb:KR3k0032_WYG_093-17a>¶
寮奉玉册上尊號曰應天廣運仁聖文武至德壬申大¶
宴於廣德殿上壽(號曰飲/福宴)開寶元年十一月癸卯郊祀¶
改元受册乾元殿四年七月甲子朔詔冬至郊祀(既平/嶺南)¶
(行報/謝禮)十一月戊午親饗太廟始用繡衣鹵簿己未合祭¶
圓丘九年幸西京四月庚子(三/日)有事南郊(先是霖雨彌/旬及己亥赴)¶
(齋宮雲物澄霽垂白之民相謂/曰不圖今日覩太平天子儀衞)　禮志乾德元年始有¶
事南郊博士和峴言今月十六日親祀二十九日冬至¶
祀天祭不欲數望停南至之祀詔可四年九月詔徙圓¶
<pb:KR3k0032_WYG_093-17b>¶
丘於舊壇之南五里去新城九里餘俄罷之　范質傳¶
乾德初上將有事圓丘以質為大禮使質與鹵簿使張¶
昭儀仗使劉温叟討閲禮閤故事補其闕漏別定南郊¶
行禮圖上之上嘉奬由是禮文始備質自為之序禮畢¶
進封魯國公(實錄建隆四年八月乙未南郊大禮/使宰臣范質上新定南郊行禮圖)　宋¶
祁圓丘賦占國南之七里得髙丘之崛然自乾㝢之初¶
闢保坤靈之不遷藹列聖以烝衎總萬靈而賔延晉考¶
卜乎委粟漢肸飾乎甘泉曾不得望我之末光絶炎遡¶
<pb:KR3k0032_WYG_093-18a>¶
朱鳥以髙蟠槩瑤魁而邪指休氣回復于其椒榮泉滋¶
滲乎其阯攘之辟之其菑其翳修之平之其坎其畷上¶
三陔而積髙外四門而疏陛列道糊赬重營界紫合蕭¶
薌於欽柴塞天淵以隤祉　　乾道五年秋九月太常少¶
卿林栗等言祀帝于郊在國之南就陽位也國家祀帝¶
者四春祈夏雩秋享冬報其二在南郊圜壇其二在城¶
西惠照院望祭齋宫欲並即圜壇以遵舊制從之(在京/日孟)¶
(夏大雩別建雩壇於郊丘之左季秋/大享有司攝事就南郊齋宫端誠殿)續禮部侍郎鄭聞等¶
<pb:KR3k0032_WYG_093-18b>¶
言國初沿唐制一嵗四祭昊天上帝於郊丘(祈穀大雩享/明堂祀圜丘)唯¶
明堂當從屋祭因循未正元祐六年從博士趙叡之請有司¶
攝事乃就齋宮行禮元符元年又寓於齋宫端誠殿以此參¶
之蓋既曰明堂當従屋祭故也今郊丘之隅有淨明寺遇明¶
堂親饗則遵紹興三十一年已行典禮常嵗有司攝事則依¶
元祐臣僚所陳權寓淨明寺行禮庶合明堂之義從之¶
興國初再郊皆太祖配天及欲封泰山扈&KR0041;建白以宣祖¶
配天太祖配帝其後封禪禮輟雍熙之郊遂用&KR0041;議至淳¶
<pb:KR3k0032_WYG_093-19a>¶
化之春合祭圓丘以宣祖太祖同配如永徽故事¶
　　　太平興國南郊頌　丹鳯樓大赦¶
太平興國三年十一月乙未親饗太廟丙申合祭南郊¶
御丹鳯樓大赦乾元殿受册國初以來南郊四祭及感¶
生帝皇地祇凡七祭並以四祖迭配上即位以宣祖太¶
祖更配於是合祭天地始奉太祖升侑殿直王操獻南¶
郊頌上悦之己酉以為太子中允六年十一月辛亥合¶
祭圓丘九年扈&KR0041;議以宣祖配圓丘太祖配大享淳化¶
<pb:KR3k0032_WYG_093-19b>¶
三年十月蘇易簡請祈穀神州大享以宣祖圓丘北郊¶
雩祀感生帝以太祖崇配従之十一月二十七日禮儀¶
使請祈穀壇設赤帝位罷感生之祀¶
　　　淳化上辛祈穀¶
淳化三年十一月己亥(二十/七日)公卿議來年正月二日上¶
辛行郊祀之禮從之(漢武以正月上辛祀甘泉/圜丘取齋戒自新之義)四年正¶
月庚寅朔親享五室辛卯合祭天地於圓丘以宣祖太¶
祖升配先是禮儀使蘇易簡言郊祀以宣祖侑神符嚴¶
<pb:KR3k0032_WYG_093-20a>¶
父之義太祖光啟丕基以聖授聖謹按唐永徽中以髙¶
祖太宗同配請自今郊丘親祀宣祖太祖同配又按唐¶
永泰中杜鴻漸奏云云諸儒以為得禮今欲孟春祈穀¶
孟冬祀神州季秋大享明堂以宣祖配冬至祀天夏至¶
祀地孟夏雩祀以太祖配從之御乾元門下制曰泰壇¶
燔柴國之大典上辛祈穀禮有舊章祇見上帝祈福天¶
宗癸巳上賦南郊宿齋五七言詩六首賜近臣乙未雨¶
雪作立春日瑞雪詩三首秘書監李至言自廟徂郊纖¶
<pb:KR3k0032_WYG_093-20b>¶
飇不搖羽衞如植升壇而星象炳煥訖事而雲氣鬱興¶
應門肆赦非煙可挹至道元年以繼遷叛詔用仲春十¶
二月丁亥詔來年正月十日有事南郊二年正月辛亥¶
親郊(太子亞獻越/王元份終獻)天禧初眞宗祈穀南郊賈昌朝獻頌¶
道左(紀天禧元年正月辛亥/恭謝天地於南郊大赦)　禮志景德三年十二月¶
陳彭年言來年正月三日上辛祈穀至十日始立春按¶
月令春秋傳當在建寅之月迎春之後自晉泰始二年¶
始用上辛不擇立春之先後齊永明元年立春前郊議¶
<pb:KR3k0032_WYG_093-21a>¶
者欲遷日王儉啟云宋景平元年元嘉六年並立春前¶
郊遂不遷日其後吳操之又云應在立春後然則左氏¶
所記啟蟄而郊乃三代彞章王儉所啟郊在春前乃後¶
世變禮望常以正月立春之後上辛行祈穀之祀從之¶
天禧元年十二月禮儀院言立春後辛或正月上辛許¶
互用奏可　孝宗隆興二年詔十一月二十九日郊祀¶
十一月七日有司言乾德元年初郊冬至近晦改用十¶
六日甲子請改吉日十二月詔以元日正得上辛合魯¶
<pb:KR3k0032_WYG_093-21b>¶
經啟蟄之文法周室用騂之禮蓋太宗行於至道猶漢¶
帝拜于甘泉乃以乾道元年正月辛亥朔親郊輿衞儀¶
仗十分去六止用六千八百八十九人　近晦而避者¶
乾德之事上辛之卜則淳化所行　啟蟄而郊飭周人¶
槀秸之具奉牲以告協漢世竹宫之時　魯人祀帝用¶
騂剛於上辛漢代祀天歌青陽於肇嵗　以元日祈穀¶
於帝遠參吕令之文以上辛用牡於郊近遵唐室之制¶
　遵古用辛之義卜郊履端之初齋戒自新與萬民而¶
<pb:KR3k0032_WYG_093-22a>¶
更始蕭脂載烈興嗣嵗以祈豐　髙皇初紀因上朔以¶
更中孝廟始元自新陽而度臘¶
　　　至道南郊圖　咸平合祭¶
至道二年正月己酉親饗太廟辛亥合祭天地於圓丘¶
(先是禮儀使宋白奏曰伏詳儀注朝饗太廟皇帝先請/罍洗後奠瓚其祀天地望先詣罍洗後奠玉幣上以問)¶
(吕端端言得禮/之中遂従白議)先一日庚戌上出次南郊齋宫詔有司¶
畫南郊圖初上顧左右瞻具車駕自廟出郊仗衞周列¶
千官奉引旌旗車輅相望無際郊祀之盛儀京邑之壯¶
<pb:KR3k0032_WYG_093-22b>¶
觀因詔有司畫圖以獻凡為三幅外幅列儀衞中幅車¶
輅及導駕官人物皆長寸餘又圖畫圜壇祭器樂架警¶
場青城別為圖以紀一時之盛令内臣裴愈石承慶於¶
朝元殿集翰林畫工繪之仍命翰林學士承㫖宋白監¶
總再朞而畢咸平元年八月二日戊子宋白上之眞宗¶
詔以示輔臣藏之秘閣賜白雜綵銀器裴愈等緡錢各¶
有差(畫待詔髙元吉賜緋郊王/延德為行宫使為南  錄)　咸平二年十一月丙¶
戌合祭天地於圓丘以太祖太宗配還御乾元門下制¶
<pb:KR3k0032_WYG_093-23a>¶
曰天祚明德民懷有仁推千載之膺期實三靈之眷命¶
太祖以武功定亂御制萬方四登泰壇親行大禮太宗¶
以文德柔遠混成一統五奠玉爵合祭二儀(太祖四郊/太宗五郊)¶
粤以沖人御兹宏厯奉三年無改之制臨一日萬幾之¶
繁而昊穹顧懷宗社垂祐嵗時屢稔民俗阜安動植惟¶
和中外咸若若何凉德享此鴻休是用祇見祖宗展因¶
心之義對越天地申報本之誠翕受蕃禧均覃率土(羣/臣)¶
(上尊號御乾/元門受册)　南郊正位二配位二每位用犢一羊一豕¶
<pb:KR3k0032_WYG_093-23b>¶
一五方帝每位用羊豕一日月神州每位羊二豕二從¶
祠七百三十七位皆不用牲並以上件羊豕分充用幣¶
帛七十八段天帝配帝日月五方帝神州外餘六十六¶
版　咸平五年詔三司省應奉雜物十萬六千計¶
　　　景德郊壇神位圖　　鹵簿記　南郊位版　天¶
　　　禧大禮記¶
景德二年九月丁未上封者言郊丘天地神位版有司¶
臨時題書多不嚴肅望令重造詔鹵簿使王欽若與内¶
<pb:KR3k0032_WYG_093-24a>¶
臣詳閲修製甲子欽若上言奉詔改造南郊神位版據¶
司天監文籍壇陛之上升降未便者數事漢郊祀志五¶
帝天神之佐今五帝在第一龕天皇大帝在第二龕與¶
六甲嶽瀆之類同處北極衆星所拱與尚書大理之類¶
接席帝坐天帝之尊今與二十八宿積薪騰蛇杵臼之¶
類同在第三龕若以北極帝坐本非天帝蓋是天帝所¶
居則北極在二帝坐在三髙下未等又太微之次少左¶
右執法子星之次少孫星詔禮儀使太常禮院司天監¶
<pb:KR3k0032_WYG_093-24b>¶
同檢討詳定禮儀使趙安仁等言崇文檢討杜鎬陳彭¶
年狀案開寶通禮天皇大帝即北辰耀魄寶也天以蒼¶
昊為體不入星辰之列又郊祀錄壇之第二等祀天皇¶
大帝北斗天一太一紫微五帝坐並差在行位前餘内¶
官諸位及五星十二辰河漢四十九坐齊列俱在十二¶
陛之間壇之第三等有中官市垣帝坐等十七坐並在¶
前開元禮義羅云帝有五坐一在紫微宫一在大角一¶
在太微宫一在心一在天市垣非直指天帝也又判司¶
<pb:KR3k0032_WYG_093-25a>¶
天監史序狀太微垣十星有左右執法上將次將之名¶
不可備陳故總名太微垣星經舊載孫星而壇圖止有¶
子星辨其尊卑不可同位望以舊禮為定詔従安仁等¶
議欽若復上言鄭&KR0007;注周禮謂禮天者冬至祭天皇北¶
極也後魏孝文禋六宗亦升天皇列五帝之上天皇北¶
極帝坐孫星四坐臣己新製板位設天皇北極特升在¶
第一龕又設孫星位于子星之次帝坐如故欽若復上¶
言帝坐止三在紫微太微者已列第二等唯天市一坐¶
<pb:KR3k0032_WYG_093-25b>¶
位第三詔特升在第二龕十一月乙巳朔欽若以南郊¶
神位版呈於便殿壇上四位塗以朱漆金字餘皆黑漆¶
第一等金字二等黄字三等以降朱字悉貯以漆柙覆¶
以黄縑帊上降階觀之即付有司禮儀使上新定壇圖¶
禮儀使趙安仁上言郊壇神位今依儀注寫定望付司¶
天監製為絹圖凡壇上神位四昊天地祇太祖太宗也¶
第一等神位八五方帝日月神州也第二等神位七十¶
三北辰北斗至岳鎭海瀆也(北辰北斗天一太一五帝/内座六位差在前五星十)¶
<pb:KR3k0032_WYG_093-26a>¶
(二辰河漢暨内官四十九座岳/瀆十八座凡六十九位差在後)第三等神位百七十九¶
二十八宿至山林川澤也(二十八宿至建星天紀凡四/十五位差在前中官一百五)¶
(十九座山川二十座凡/一百三十四位差在後)内壝之内神位百三十五内壝¶
之外衆星三百六十總七百五十九座(第三等四帝黄/帝舊圖差在前)¶
(合在後五帝五岳河漢中鎭舊圖在第/三據儀注合在第二並請刋正従之)欽若又上鹵簿¶
記三卷是月丁巳合祭南郊　天禧元年正月辛亥奉¶
天書合祭天地正陽門肆赦天安殿上尊號二年正月¶
戊午欽若上天禧大禮記四十卷賜器幣　嘉泰三年¶
<pb:KR3k0032_WYG_093-26b>¶
九月二十五日增太子星庶子星宋星感生帝四神位¶
以張宏圖進南郊辨駁從其言也¶
　　　祥符朝元殿行恭謝禮　恭謝壇¶
祥符五年十月二十四日戊午天尊降延恩殿後四日¶
帝謂宰臣曰朕欲詣宫觀焚香以申恭謝遂以二十八¶
日幸上清宫景德寺玉清昭應宫閏十月十九日壬午¶
詔以十一月三日於乾元殿恭謝玉皇二十四日戊子¶
内出薦饗玉皇聖祖太祖太宗配饗樂章十六曲文舞¶
<pb:KR3k0032_WYG_093-27a>¶
曰發祥流慶武舞曰降眞觀德二十九日癸巳奉天書¶
于文德殿行酌獻之禮十一月三日丙申五鼔奉天書¶
于朝元殿服通天絳紗乗步輦至殿門外大次改服衮¶
冕行事殿上北設玉皇位聖祖配坐在東太祖太宗在¶
西以相王元偓舒王元偁為亞終獻羣臣詣崇德殿稱¶
賀賜百官福酒帝作朝謝玉皇觀二鶴神雀詩三首近¶
臣畢和　六年八月庚申朔詔協吉春序卜勝神臯恭¶
建壇壝親謝天地朕以來年春正月己酉詣亳州太清¶
<pb:KR3k0032_WYG_093-27b>¶
宫行欵謁禮先於東京置恭謝壇如南郊之制戊辰司¶
天監請建於城東汴陽鄉七年正月十三日庚子禮院¶
言恭謝壇天地配帝等及内官五十四中官百三十九¶
外官百六嶽鎭海瀆十八請並供制幣二月十三日己¶
巳具鹵簿詣昭應宫宿于集禧殿翌日庚午帝服衮冕¶
詣太初明慶殿薦獻又詣二聖殿畢改服通天絳紗乗¶
玉輅赴太廟十五日辛未朝享十六日壬申奉天書升¶
壇恭謝天地祖宗並配司天言慶雲繞月祥風襲壇還¶
<pb:KR3k0032_WYG_093-28a>¶
御乾元門肆赦癸酉帝作恭謝禮成七言詩賜近臣¶
天禧元年正月十一日辛亥有事南郊行恭謝禮御乾¶
元門肆赦改元壬子作七言詩近臣咸和乙卯詣玉清¶
昭應宫恭謝晏殊獻頌三年十一月辛未郊祀丁丑詣¶
昭應宫行恭謝之禮己卯作大禮慶成五言詩¶
　　　天聖築圓丘外壝¶
禮志天聖六年用判太常寺孫奭議築圓丘外壝周以¶
短垣置櫺星門親郊則立表施青繩表三壝¶
<pb:KR3k0032_WYG_093-28b>¶
　　　明道天安殿太廟行恭謝禮　紹興景靈宫行¶
　　　恭謝禮¶
明道元年十月二十三日以修宫室成詔以十一月六¶
日天安殿恭謝天地次太廟恭謝二十二日太常請備¶
大駕鹵簿乗輅十一月癸酉齋于崇德殿翌日甲戌天¶
安殿設天地祖宗位登歌宫懸帝服衮冕行恭謝禮禮¶
成備大駕玉輅詣太廟禮畢輦還御正陽門肆赦改元¶
嘉祐元年五月甲申詔權罷南郊親祀以九月十二日¶
<pb:KR3k0032_WYG_093-29a>¶
辛卯恭謝天地于大慶殿禮成御宣德門肆赦改元先¶
是八月十五日甲子内出御製恭謝樂章下太常肄習¶
　大觀四年九月二十二日至二十四日以冬祀禮成¶
恭謝于景靈宫西宫　建炎元年五月六日車駕恭謝¶
鴻慶宫紹興十三年十一月庚申冬郊祀景靈宫新成¶
十二月甲午行恭謝禮十九年十一月壬辰郊十二月¶
壬戌恭謝景靈宫癸亥亦如之甲子詣太一宫自是如¶
故事禮畢賜酒　恭謝非常禮始於祥符五年元豐詳¶
<pb:KR3k0032_WYG_093-29b>¶
定所言恭謝藉田歴年不講大觀政和以後率以郊¶
祀禮成恭謝景靈東西宫遂為故事中興因之自紹興¶
十三年始¶
　　　景祐崇祀錄　至和郊祀總儀¶
景祐三年七月己卯孫奭子瑜上崇祀錄二十卷詔送¶
史館(奭領太常倣唐王涇郊祀/錄紀國朝典禮未奏而卒)　至和二年判太常吕¶
公綽以嵗祠六十一禘祫二祭其薦祼興俯玉帛彞器¶
菁芽醯醢鐘石歌奏集為郊祀總儀上之　祥符元年¶
<pb:KR3k0032_WYG_093-30a>¶
登封太祖太宗配位比郊祀而斜置之其後南郊撰儀¶
既引祥符側置之禮又載西向北上之儀擇一而¶
從慶厯元年十月壬辰禮官吕公綽請南郊祖宗¶
之配以東方西面為定位　　天聖二年十一月丁¶
酉祭圓丘御正陽門赦天下天安殿上尊號　　景¶
祐二年十一月乙未郊三聖並侑嘉祐七年正月¶
詔南郊奉太祖定配　　仁宗御集有欽崇禋祀記¶
三卷　　吕源曰三嵗之郊非祖宗制也太祖在位¶
<pb:KR3k0032_WYG_093-30b>¶
十七年四行大禮乾德中歴六年方一講開寶四年南¶
郊之後更五嵗因平江南祭天地於洛京伸告謝之敬¶
而已太宗自雍熙以來五年乃親耕又六年至淳化四¶
年再行郊禋之禮是十年而一郊也太宗二十三年五¶
講郊禮眞宗率三年而一行仁宗明道元年恭謝天地¶
于天安殿又謁太廟明年又親耕最為煩數自是三嵗¶
一郊遂為定制　仁宗九見圓丘一蕆春藉再祗合宫¶
嘉祐元年恭謝大慶殿四年祫祭七年明堂蓋九年不¶
<pb:KR3k0032_WYG_093-31a>¶
行郊禋¶
　　　寶元南郊儀仗法物¶
寶元元年(即景祐/五年)八月十六日庚辰御大慶殿門觀南¶
郊儀仗法物宰臣兩制預焉¶
　　　皇祐南郊並配¶
紀皇祐二年五月甲申朔詔辨崇配之序定二祧之位¶
庚子禮官奏議南郊升侑上帝以太祖定配二宗迭配¶
詔恭依十一月乙未祀天地于圓丘皇祐五年八月壬¶
<pb:KR3k0032_WYG_093-31b>¶
子詔南郊以太祖太宗眞宗並配十一月己巳祀圓丘¶
嘉祐七年正月乙亥詔南郊以太祖配為定制　志景¶
祐二年五月詔太祖太宗眞宗三廟萬世不遷南郊以¶
太祖為定配二宗為迭配親祠三聖皆侑嵗時常祀至¶
日圓丘仲夏地祇配以太祖孟春祈穀夏雩祀冬祭神¶
州配以太宗孟秋感生帝配以宣祖季秋大饗配以眞¶
宗慶厯元年吕公綽言歴代郊祀配位無側向眞宗示¶
輔臣封禪圖配位斜置之其後未考定詔南郊祖宗之¶
<pb:KR3k0032_WYG_093-32a>¶
配並以東方西向為定位七年禮儀使言四年郊已奉¶
太祖太宗配今合以太祖眞宗配皇祐五年郊詔自今¶
南郊三聖並侑嘉祐元年九月大慶殿恭謝天地三聖¶
並侑六年諫官楊畋論水災繇郊廟未順下禮院言對¶
越天地神無二主唐垂拱中始用三祖同配至開元親¶
享遂罷之皇祐詔書南郊三聖並侑後迭配未幾復並¶
侑為定制雖出孝思然頗違經學士王珪等請如禮官¶
議七年正月詔南郊以太祖定配治平二年合祭天地¶
<pb:KR3k0032_WYG_093-32b>¶
以太祖配　會要乾德元年以禧祖配淳化四年以宣¶
祖太祖咸平二年以太祖太宗景祐二年太祖太宗眞¶
宗三聖並侑(又見宗/廟類)建炎二年以太祖配紹興十三年¶
太祖太宗配¶
　　　熙寧郊祀總要¶
熙寧四年楊傑為禮官識諸司所職祠事為郊祀總要¶
一卷(詳見/後)¶
　　　熙寧南郊殿宇　端誠殿　熙成殿¶
<pb:KR3k0032_WYG_093-33a>¶
熙寧七年九月二十四日戊申中書門下言凖詔參定¶
南郊青城内殿宇門名請大内門曰泰禋東曰承和西¶
曰迎禧正東曰祥曦正西曰景曜後曰拱極東側門曰¶
寅明西曰肅成大内曰端誠東西門曰左右嘉德便殿¶
曰熙成從之¶
　　　元豐分祭　元祐合祭　圓丘六議¶
神宗詢合祭是非熙寧十年十二月甲午詔黄履與禮¶
官講求之元豐元年正月戊午置局詳定郊廟禮文二¶
<pb:KR3k0032_WYG_093-33b>¶
月六日詳定郊廟禮文陳襄言謹按周禮大司樂以圜¶
鍾為宫冬日至於圜丘奏之六變以祀天神以函鍾為¶
宫夏日至於方丘奏之八變以祀地示夫祀必以冬日¶
至者以陽氣來復於上天之始也故宫用夾鍾于震之¶
宫以帝出乎震也而謂圜鍾者取其形以象天也祭必¶
以夏日至者以隂氣潛萌乎下地之始也故宫用林鍾¶
于坤之宫以萬物致養乎坤也而謂函鍾者取其容以¶
象地也漢元始中姦臣妄議附會周官大合樂之説謂¶
<pb:KR3k0032_WYG_093-34a>¶
當合祭平帝從之天地共犢禮之失自此始由漢迄唐¶
以五月親祠北郊者惟四帝而已如魏文帝太和周武¶
帝建德隋髙祖開皇唐睿宗先天皆希闊一時之舉也¶
(自漢元始合祭後漢光武魏黄初/東晉元帝唐武后以來皆因仍之)本朝未克釐正臣謂¶
南北二郊當別祀(襄初請親祀之嵗夏冬疊舉二祀李/清臣請用漢五供之制親祀之嵗㝛)¶
(廟以告宿北郊以祭宿南郊以祀止以一時王存請以/孟冬純隂之月陸佃請用魯三望之制即圓丘之北別)¶
(祀地示張璪請盛禮容具樂舞遣冢/宰攝事三年五月甲子詔更加講求)四年四月己巳詔¶
罷南郊合祭天地親祠北郊如南郊儀不親祠以上公¶
<pb:KR3k0032_WYG_093-34b>¶
行事樂舞如親祠(時李清臣上議惟陳薦援成命之詩/媪神並况之章以為不始於莽宜仍)¶
(舊曽肇請損儀衞之虛/文以夏至日躬欵北郊)六年五月甲申禮部太常上親¶
祭及攝事儀七月庚申築方丘(三成四陛壇/髙一丈四尺)十一月丙¶
午祀天圓丘遂不復設地示位(甲辰朝獻景靈宫乙巳/朝饗太廟丙午祀天圓)¶
(丘以太/祖配)　元祐七年五月十七日右丞許將言冬至親¶
祠夏至遣上公則地祇永不在親祠之典此大闕禮不¶
可不議始詔侍從禮官集議顧臨等八人議宜如祖宗¶
故事合祭范純禮等二十人議請依先朝詔旨杜純請¶
<pb:KR3k0032_WYG_093-35a>¶
於苑中望祠上公攝事舉權火望拜王欽臣請並祭一¶
次孔武仲請孟冬詣北郊親祠(九月戊/子上議)九月十二日壬¶
辰進呈臨等議蘇頌曰仁宗九郊合祭先皇四郊三郊¶
合祭惟元豐六年禮文所參議止祀上帝北郊雖定儀¶
注未及施行今南郊望準故事范百祿曰先帝之詔所¶
宜遵守十四日再進呈頌曰皇帝初郊而不祀地恐未¶
合古請依熙寧十年合祭鄭雍亦主合祭太皇宣諭曰¶
皇帝未親祀合祭不為無名十八日戊戌詔今嵗圓丘¶
<pb:KR3k0032_WYG_093-35b>¶
依熙寧十年故事設皇地祇位以申始見之禮(一云九/月二十)¶
(二日詔書/集官詳議)十一月癸巳郊合祭天地八年二月二十五¶
日壬申禮部尚書蘇軾引詩昊天有成命郊祀天地為¶
合祭明文發六議以難議臣(集云三月上圓丘合祭六/議二十二日乞集議之日)¶
(畫一難臣六議/明著可否之狀)四月十一日丁巳詔罷集議(范百祿執/議不従盛)¶
(陶宇文昌齡/亦主分祭)紹聖元年五月甲寅張商英請詳議戊午¶
黄履盛陶等請罷合祭二年正月辛亥詔侍從臺諫禮¶
官議王古李琮并亮采常安民主合祭范純禮林希黄¶
<pb:KR3k0032_WYG_093-36a>¶
履等乞罷合祭盛陶乞如王存議以十月親祀豐稷請¶
望祭三年正月二十七日戊午詔罷合祭以夏至親祭¶
于北郊(然未/嘗行)建中靖國元年八月甲午詔權合祭天地¶
于圓丘起居郎周常以合祭為非禮丙辰詔權罷合祭¶
十一月庚辰合祭圓丘崇寧三年十一月丙申祀天圓¶
丘¶
　　　元豐圓丘三壝　南郊增損式¶
元豐元年十一月二日詳定禮文所言東漢壇位天神¶
<pb:KR3k0032_WYG_093-36b>¶
從祀者一千五百一十四故外設重營以為限唐因齊¶
隋制為三壝所以序祀事也國朝郊祀壇域率循唐制¶
儀注具載圓丘三壝每壝二十五步而有司乃以青繩¶
代内壝不足以等神位請除去青繩如儀注為三壝従¶
之　三年正月二十七日集賢校理黄亷上編修南郊¶
增損式¶
　　　元豐祀圓丘¶
元豐六年(癸亥/嵗)十一月丙午祀昊天上帝于圓丘以太¶
<pb:KR3k0032_WYG_093-37a>¶
祖配始罷合祭天地(改曰/冬祀)帝服大裘被衮冕以出自元¶
豐元年命陳襄等詳定郊廟奉祀禮文大正歴代典禮¶
之失至是祀天之儀粲然一新天下稱慶赦文云齋戒¶
端誠之宫清肅禮神之囿陟配烈祖對侑昊穹　元祐¶
七年推本建隆之舊章復舉熙寧之故實祼八室合兩¶
儀　劉弇進元符南郊大禮賦　建炎二年十一月二¶
十二日祀昊天圓壇以太祖配(築壇揚州/南門内)¶
　　　紹興郊祀儀注　圓丘(見祠壇/)¶
<pb:KR3k0032_WYG_093-37b>¶
建炎二年初郊用元豐禮祀天以太祖配御札曰世祖¶
建武二載始立郊位之規肅宗乾元初年嘗行禋祀之¶
典紹興十三年癸亥三月丙午築圓丘六月九日御札¶
曰四涓路寢之筵久曠圓壇之禮見祖禰於諸室合丘¶
澤之一祠十月丙戌(十三/日)禮官修郊祀大禮儀注(警戒/致齋)¶
(奏告陳設車駕詣青城省牲器奠玉幣皇帝行事升壇/進熟亞終獻飲福望燎瘞還大次端誠殿受賀還内)¶
十一月戊午上服袍履乗輦朝獻景靈宫己未朝饗太¶
廟上服通天冠絳紗袍乗玉輅齋于青城庚申日南至¶
<pb:KR3k0032_WYG_093-38a>¶
合祀天地于圓丘太祖太宗並配自天地至従祀諸¶
神凡七百七十有一設祭器九千二百有五鹵簿萬¶
二千二百有二十人初備五輅以黑繒為大裘蓋元¶
祐禮也赦文云度土之陽迎日之至建太常而遵玉¶
路被大裘而執鎭圭對越天地並侑祖宗筴授泰元¶
繼黄帝之正統運迎甲子符藝祖之始郊(嵗用癸亥與/藝祖初郊合)¶
(符/)十二月甲午乙未以郊禮畢恭謝景靈宮十六年赦¶
文云粢盛蠲潔出於耕藉之藏筍簴周環冠以景鐘之¶
<pb:KR3k0032_WYG_093-38b>¶
奏十九年二十二年二十五年二十八年郊祀凡七¶
慶厯四年十一月二十五日赦文云益當居降祥之地¶
而懼其咎席已安之勢而念其危弗徇非彞弗為無益¶
　　　乾道德壽宫行飲福禮¶
隆興二年九月丁亥詔郊祀宜進胙慈闈令有司具儀¶
注乾道元年正月辛亥朔祀圓丘上率羣臣詣德壽宫¶
行飲福禮(六年十一月壬午淳熙/三年十一月癸丑同)　乾道元年赦文云¶
進玉巵而介親壽偕椒屋以慶母慈九年赦文云壽慈¶
<pb:KR3k0032_WYG_093-39a>¶
極以稱觴¶
　　　宋朝親郊¶
太祖南郊四(乾德元年開寶/元年四年九年)太宗南郊五(太平興國三/年六年雍熙)¶
(元年淳化四/年至道二年)眞宗南郊五(咸平二年五年景德/二年天禧元年三年)東郊一¶
(祥符/七年)仁宗南郊九　英宗一　神宗四　哲宗二　徽¶
宗八　髙宗七　孝宗六　光宗一　寧宗三　理宗¶
(寶慶三年十/一月六日)¶
　　　謙德¶
<pb:KR3k0032_WYG_093-39b>¶
乾德元年十一月甲子南郊將升壇有司具黄褥為道¶
上命撤之還宫將駕金輅上曰於典故可乗輦否乃乗¶
輦　慶厯元年帝不御小次徹黄道易拜褥用緋自後¶
皆然(志/)　治平二年十一月壬申祀圓丘故事親祠皇¶
帝將就版位祠官皆回班嚮上詔勿回班又侍臣跪讀¶
册至御名則興亦詔勿興　熙寧元年十一月丙戌齋¶
于郊宫罷登青城門及幸囿苑丁亥祀圓丘徹黄道褥¶
不御小次命侍祠官勿回班以致敬¶
<pb:KR3k0032_WYG_093-40a>¶
　　　省約¶
乾德元年八月一日御札務従省約無至勞煩不得以¶
進奉率斂庶遵儉德以奉嚴禋　天聖五年七月二十¶
八日詔乗輿服御合雅飾者减省簡約　熙寧元年七¶
月四日御札供奉所須務令淳約不忘孝思又詔乗輿¶
服御務従簡約　隆興二年正月一日詔遵皇祖之典¶
崇儉德戒勞民除事神儀物諸軍賞給依舊制外其乗¶
輿服御及中外之費並従省約　寶慶三年御札藝祖¶
<pb:KR3k0032_WYG_093-40b>¶
肇禋戒率斂以遵儉德孝皇初祀從省約而去虛文仰¶
企先猷普存民力　曾肇議經費曰景德郊費六百萬¶
皇祐一千二百萬治平一千三十萬　朝野雜記渡江¶
後郊賞建炎二年用錢二十萬緡金三百七十兩銀十¶
九萬兩帛六十萬匹絲綿八十萬兩皆有竒　咸平五¶
年詔三司非禋祀所須並减省是嵗减應奉雜物十萬¶
六千計¶
六月上甲始庀牲十月上甲始繫牲(榖梁/傳)　寅威寶命¶
<pb:KR3k0032_WYG_093-41a>¶
嚴恭帝祖有牷在滌有絜在爼維聖饗帝維孝饗親皇¶
乎備矣有事上春金枝中植廣樂四陳陟配在京降德¶
在民奔精昭夜髙燎煬晨月御案節星驅扶輪　百神¶
翳其備降皇剡剡其&KR0045;靈　羲和司日顔倫奉輿　奮¶
六經以攄頌　酌允鑠肴樂胥歌投頌吹合雅淳濯饗¶
醴　春官條頌祇之書獻祭天之紀　大孝備矣休德¶
昭明髙張四縣樂充宫庭金支秀華庶旄翠旌七始華¶
始肅倡和聲神來宴娭　熙事備成清思聈眑經緯冥¶
<pb:KR3k0032_WYG_093-41b>¶
冥　大矣孝熙四極爰輳王侯秉德其鄰翼翼行樂交¶
逆簫勺羣慝　孝奏天儀　師象山則蠻夷竭歡象來¶
致福　孔容翼翼子孫保光　世曼壽　放&KR1820;震澹¶
虞至旦承靈億　靈寖鴻長　瑄璧縝㮚權火配藜¶
毛牷既疈椒馨爰糈　神之出排玉房神之行旌容容¶
騎沓沓　穆將愉兮上天之縡佻正嘉吉以候景至佳¶
氣焜于樵蒸美光流于陔陛　肸飾鸞路涓熙紫壇¶
縟儀豐藻　燕神億明　風恬星輝　乾熙坤恬協泰¶
<pb:KR3k0032_WYG_093-42a>¶
齊豫　天地開除月星明穊乾端坤倪軒豁呈露¶
惟聖人為能饗帝孝子為能饗親　挹太清秩羣望¶
日曜彤精天澄翠色　樂懸六代禮備三古奠惟蒼璧¶
藉用白茅　萬靈禔祉三辰合慶　五畤昭鬯六宗彛¶
序　日月宣華卿雲流靄　鍾石昭融　就陽之位如¶
日之升　孝奏而日月光靈斿而風馬下　本陶秸以¶
致其忱合羶薌以達其氣望秩羣祀懷柔百神　九賔¶
相儀百神受職　六宗隨兆五緯陪營　我粢既絜我¶
<pb:KR3k0032_WYG_093-42b>¶
酌惟明百神警衞　桂燎蕭脂日下奉圖鮮虞守燎¶
彫禾飾斚翠羽承罍　星陳千仗之衞嶽峙重壇之陔¶
　列耀秀華凝芳都荔羽旄四合陔陛參登上璧左琮¶
之華合祛而信祝祖蕝宗題之次更侑而迪嘗　采壇紺¶
席　歴吉習祥　龍旂耳耳鷺序振振　　布蘭之齊爇¶
蕭之馨　躬接神於紫幄之次如坐拜於交門之前¶
斗杓直子日至以長禮具樂備千官宿裝皇帝齊祓氊¶
案乃張服則大裘薦鄙亨鬺器用陶匏莫不質良犢以¶
<pb:KR3k0032_WYG_093-43a>¶
繭栗純忱是彰田燭晰晰爟火煌煌升降祼獻明德馨¶
香天官列宿五嶽河江罔不順序從祀其旁百神受職¶
通乎肸蠁禮成而退隤祉穰穰　瑞景和風神心如答¶
　乗玉輅駕蒼虬搢方珽服大裘旌旗霧卷冠蓋雲浮¶
　覆玉葉之卿雲昭扶桑之初日　揖羣望以咸秩列¶
衆靈以備祀　幄帟雲黕罍爼鱗次　金鏡光耀玉燭¶
融明　萬玉鏘鏘　龍駕四牡鸞旂九斿　陟降既周¶
燎煙始升奔星走虹奉璧薦牲　開閶闔兮闢清都后¶
<pb:KR3k0032_WYG_093-43b>¶
帝燕兮百神愉圓錫蓋兮方獻輿岳輸固兮溟效濡¶
放&KR1820;靈斿來顧來寧　蕙肴蒸兮蘭藉奠桂酒兮椒漿¶
　㫖酒令芳籩豆有楚　建表蕝設郊宫田燭置權火¶
通　六瑚賁室八羽華庭　天儀穆穆　我有馨明無¶
愧史祝　序神腏食用蠲大事　習嵗維祥　乾端澄¶
霽冬序曣温　其奉粢盛豐年之賜其陳牲醴民力之¶
存　居歆在上降監如答　淳濯圭絜　我鐘欽欽我¶
舞俁俁天妥於坐百靈來序　禮敬敕備求牛(周禮牛/人凡祭)¶
<pb:KR3k0032_WYG_093-44a>¶
(祀共其享/牛求牛)霽暘告旦祥飈掠塵從我髦士來祇精禋御¶
史肅吏司馬飾兵雲流日行海運天聲　弛威弧戢天¶
戈兮滅蚩尤而折欃槍執飛亷圉商羊兮羲和獻其光¶
明　&KR0049;景初至載秩元祀奉祼圭而先祖聽奠瑄玉而¶
神示格　我將我享如幾如式　帝臨中壇四方承宇¶
　登成甫田百鬼迪嘗　惟泰元尊媪神蕃釐鸞路龍¶
鱗罔不肸飾嘉籩列陳庶幾宴享　㳙選休成天地並¶
况　展詩應律鋗玉鳴　飾玉梢以舞歌　星留俞塞¶
<pb:KR3k0032_WYG_093-44b>¶
隕光照紫幄珠熉黄月穆穆以金波日華燿以宣明¶
兆&KR0041;祉福　滇滇髙斿休嘉砰隠　象載昭庭雅聲逺¶
姚　神安坐鴹吉時神嘉虞申貳觴　璧玉精垂華光¶
　雷電尞　勺椒漿靈已醉　馮蠵切和河龍供鯉百¶
官濟濟各敬厥事　旌容容騎沓沓　靈連蜷兮既㽜¶
皇剡剡其&KR0045;靈　八騎&KR0045;衡雙龍翼葢　呵風伯令戒¶
道制&KR0007;㝠使司律　設天宗之六席授長發之二球¶
迴夷庚之翠輦　夀觴霞舉　福穰穰於絳闕　芳菲¶
<pb:KR3k0032_WYG_093-45a>¶
菲於玉斚　旗掩月車奮雷騫七曜燭九陔　天清地¶
晏夜星騰晰　和景晏温卿靄絪緼　假廟之夕象載¶
昭察升燎之際衆星留俞　産百斯祥裒萬斯禧¶
焫膋蕭延四方九重開靈之斿垂惠恩鴻祐休靈之車¶
結&KR0007;雲駕飛龍羽旄紛靈之下若風馬　牲繭栗粢盛¶
香尊桂酒賔八鄉靈安留吟青黄　德修薦薄吉必泰¶
來　古者壇塲有常處尞禋有常用犧牲玉帛雖備而¶
財不匱車輿臣役雖動而用不勞每舉其禮助者歡説¶
<pb:KR3k0032_WYG_093-45b>¶
大路所歴黎元不知　其德足以昭其馨香其惠足以¶
同其民人　獻享之精交神積和之氣塞明　克羞饋¶
祀　靈氶于旅克堪用德惟典神天　帝王之事莫大¶
乎承天之序承天之序莫重於郊祀　合祛於天地神¶
祇祗戒精專以接神明　天地况施著見景象屑然如¶
有聞　上獵三靈之流¶
　¶
　玉海卷九十三¶
