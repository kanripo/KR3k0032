# -*- mode: mandoku-view -*-
#+TITLE: 玉海
#+DATE: 2019-03-29 20:25:15.851394
#+PROPERTY: ID KR3k0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 91
<pb:KR3k0032_WYG_090-1a>¶
¶
卷九十¶
欽定四庫全書¶
　玉海卷九十¶
　　　　　　　　　　　　宋　王應麟　撰¶
　器用¶
賜予器用¶
¶
　春秋傳曰夫有勲而不廢有績而載奉之以土田撫¶
　之以彝器旌之以車服明之以文章子孫不忘所謂¶
　福也¶
<pb:KR3k0032_WYG_090-1b>¶
舜賜車服¶
¶
舜典五載一巡守羣后四朝敷奏以言明試以功車服¶
以庸注諸侯四朝各使陳進治禮之言明試其言以要¶
其功功成則賜車服以表顯其能用(又益稷注以功大小為差)疏人¶
以車服為榮故天子之賞諸侯皆以車服賜之覲禮云¶
天子賜侯氏以車服是也(覲禮注賜車者同姓金路異姓象路服則衮鷩毳)¶
¶
周分物　彝器　錫命諸侯¶
¶
左傳定四年三月劉文公合諸侯于召陵蔡將先衛子¶
<pb:KR3k0032_WYG_090-2a>¶
魚(祝佗)謂萇弘曰昔武王克商成王定之選建明徳以藩¶
屏周故周公相王室以尹天下於周為睦分魯公以大¶
路(金路)大旂夏后氏之璜(魯語古者分同姓以珍玉親)注玉謂若夏后氏之璜　¶
封父之繁弱(大弓名)殷民六族(條徐蕭索長勺尾勺氏)分之土田陪¶
敦祝宗卜史(凡四官)備物典䇿官司彝器(常用器盖樽罍俎豆之屬)因¶
商奄之民命以伯禽而封於少皥之虚分康叔以大路¶
少帛綪茷旃旌大吕(鍾名)殷民七族(陶施繁錡樊饑終葵氏)封畛土¶
略自武父以南及圃田之北竟聃季授土陶叔授民命¶
以康誥而封於殷虗皆啟以商政疆以周索(法也)分唐叔¶
<pb:KR3k0032_WYG_090-2b>¶
以大路密須之鼓闕鞏(甲名)姑洗(鍾名)懐姓九宗職官五正¶
命以唐誥而封於夏虗啟以夏政疆以戎索(太原近戎)三者¶
皆叔也而有令徳故昭之以分物不然文武成康之伯¶
猶多而不獲是分也　昭十二年楚子謂子革曰昔我¶
先王熊繹與吕伋(齊)王孫牟(衛)燮父(晉)禽父(魯)並事康¶
王四國皆有分(分珍寳之器)我獨無有云云十五年十二月¶
晉荀躒如周以文伯宴樽以魯壺(魯所獻壺樽)王曰諸侯皆¶
<pb:KR3k0032_WYG_090-3a>¶
有以鎮撫王室晉獨無有籍談對曰諸侯之封皆受¶
明器於王室故能薦彞器於王(謂可常寶之器)王曰叔父唐叔¶
成王之母弟也其反無分乎宻須之鼓與其大路文所¶
以大蒐也闕鞏之甲武所以克商也唐叔受之以處參¶
虚正有戎狄其後襄之二路(大路戎路)鏚鉞秬鬯彤弓虎賁¶
文公受之以有南陽之田撫征東夏非分而何夫有勲¶
而不廢有績而載奉之以土田撫之以彝器旌之以車¶
服明之以文章子孫不忘所謂福也　書旅&KR0729;四夷獻¶
方物王乃昭德之致于異姓之邦無替厥服分寶玉于¶
<pb:KR3k0032_WYG_090-3b>¶
伯叔之國時庸展親人不易物惟德其物　書序武王¶
既勝殷邦諸侯班宗彞(班宗廟彞器酒樽賜諸侯)作分器　史記衛¶
世家成王舉康叔為周司寇賜衛寶祭器　家語肅慎¶
氏貢矢以分太姬配胡公而封諸陳　詩韓奕美宣王¶
能錫命諸侯王錫韓侯淑旂綏章簟茀錯衡玄衮赤舄¶
鉤膺鏤錫鞹鞃淺韈鞗革金厄　江漢釐爾圭瓚秬鬯¶
一卣告于文人錫山土田于周受命自召祖命　閟宫¶
<pb:KR3k0032_WYG_090-4a>¶
乃命魯公俾侯于東錫之山川土田附庸　公羊傳定¶
八年寶者何璋判白(半圭)弓繡質(言大者力千斤)龜青純(千嵗之龜青髯)¶
(明于吉凶此皆魯始封之錫)　文十三年傳封魯公以為周公也周¶
公拜乎前魯公拜乎後(注始受封時拜于文王廟也)魯祭周公何以¶
為牲周公用白牡(殷牲)魯公用騂犅(周牲)羣公不毛(不純色)何¶
以為盛周公盛魯公燾羣公廪¶
¶
周錫乘馬¶
¶
詩崧髙王錫申伯四牡蹻蹻鉤膺濯濯王遣申伯路車¶
乘馬　采菽君子來朝何錫予之路車乘馬玄衮及黼¶
<pb:KR3k0032_WYG_090-4b>¶
　韓奕乘馬路車　卷阿君子之馬既閑且馳　書平¶
王錫晉侯馬四匹　易康侯用錫馬蕃庶¶
¶
周齒杖¶
¶
禮伊耆氏掌國之大祭祀共其杖咸　所以盛杖(大祭祀尚敬雖老者亦弗杖)¶
(故為之共杖咸)軍旅授有爵者杖共王之齒杖(王所以賜老者)八十杖於朝　¶
曲禮大夫七十致事若不得謝必賜几杖　武王有杖銘¶
¶
魯四代服器官¶
¶
<pb:KR3k0032_WYG_090-5a>¶
明堂位鸞車有虞氏之路也鉤車夏后氏之路也大路¶
殷路也乘路周路也(四代之車)有虞氏之旂夏后氏之綏殷¶
之大白周之大赤(四代旌旗)夏后氏駱馬黑鬛殷人白馬黑¶
首周人黄馬蕃鬛夏后氏牲尚黑殷白牡周騂剛(三代之馬)¶
(及牲色不同)泰有虞氏之尊也山罍夏后氏之尊也著殷尊¶
也犧象周尊也(四代尊)爵夏以琖(詩行葦注夏曰琖)殷以斚周以¶
爵(三代爵)灌尊夏以雞夷殷以斚周以黄目其勺夏后氏¶
以龍勺殷以疏勺周以蒲勺(三代灌尊及勺)土鼓蕢桴葦籥伊¶
耆氏之樂也拊搏玉磬揩擊大琴大瑟中琴小瑟四代¶
<pb:KR3k0032_WYG_090-5b>¶
之樂器也(古代及四代樂器)魯公之廟文世室也武公之廟武¶
世室也(二廟)米廩有虞氏之庠也序夏后氏之序也瞽宗¶
殷學也頖宫周學也(四代之學)崇鼎貫鼎大璜封父龜天子¶
之器也越棘大弓天子之戎器也夏后氏之鼓足殷楹¶
鼓周縣鼓垂之和鐘叔之離磬女媧之笙簧夏后氏之¶
龍簨虡殷之崇牙周之璧翣(三代樂縣之飾)有虞之兩敦夏之¶
四璉殷之六瑚周之八簋俎有虞氏以梡夏后氏以嶡¶
<pb:KR3k0032_WYG_090-6a>¶
殷以椇周以房俎夏以楬豆殷玉豆周獻豆(簋俎言四代豆言三)¶
(代)有虞氏服韍夏后氏山殷火周龍章(四代韍制)有虞氏祭¶
首夏后氏祭心殷祭肝周祭肺夏后氏尚明水殷尚醴周尚¶
酒(祭言四代酒言三代)有虞氏官五十夏后氏官百殷二百周三¶
百(四代官)有虞氏之綏夏后氏之綢練殷之崇牙周之璧¶
翣(四代䘮葬旌旗之飾)凡四代之服器官魯兼用之(正義曰或用三代或用四)¶
(代随其禮存者而用之耳又曰言伊耆女媧非唯四代而已)魯之郊禘惠公請之也¶
記禮者以為成王賜之以康周公¶
<pb:KR3k0032_WYG_090-6b>¶
漢賜金¶
¶
髙紀六年三月上心善太公家令言賜黄金五百斤¶
文紀元年十月賜太尉勃金五千斤丞相平將軍嬰二¶
千斤朱虗侯章襄平侯通典客掲千斤　　列傳叔孫通¶
起朝儀賜金五百斤　　竇嬰為大將軍賜金千斤　　衞¶
青賜千金　　東方朔武帝賜黄金三十斤　　廣陵王元¶
鳳中入朝賜黄金二千斤　　杜延年為北地太守郡中¶
清静賜黄金二千斤(東郡守王尊同)　　黄霸(循吏)為潁川太守賜¶
<pb:KR3k0032_WYG_090-7a>¶
黄金百斤(一又云孝宣時二千石有治理效以壐書勉厲増秩賜金潁川黄霸治第一賜黄金百斤)¶
　龔遂賜黄金贈遣(循吏)　韋賢為丞相地節三年賜黄¶
金百斤罷歸加賜第一區丞相致仕自賢始　尹翁歸¶
元康四年卒家無餘財天子賢之賜子黄金百斤　霍¶
光賞賜前後黄金七千斤　趙充國乞骸骨賜黄金六¶
十斤　張敞拜膠東相賜黄金三十斤　夏侯勝撰尚¶
書論語説賜黄金百斤　疏廣為太子太傅上疏乞骸¶
骨賜黄金二十斤皇太子贈以五十斤　于定國罷賜¶
黄金六十斤(薛廣徳同)　陳湯加賜黄金百斤(太常安丘侯劉常同)¶
<pb:KR3k0032_WYG_090-7b>¶
揚雄上書賜帛五十四黄金十斤¶
¶
漢安車駟馬¶
¶
杜延年趙充國薛廣徳史髙安丘侯劉常廣陵王胥皆¶
賜安車駟馬(師古曰安車坐乘之車也)　晉賜王祥鄭冲陳騫安車駟¶
馬¶
¶
漢靈夀杖　唐靈夀杖¶
¶
孔光傳詔賜太師靈夀杖注服䖍曰靈夀木名師古曰¶
<pb:KR3k0032_WYG_090-8a>¶
木似竹有枝節自合杖制不須削治　李尤銘曰甘泉¶
潤根清露流莖乃制為杖扶危定傾　王粲有頌　元¶
狩元年張騫言使大夏時見邛竹杖　唐書李靖傳遷¶
右僕射(貞觀四年八月甲寅)乞骸骨帝遣岑文本諭㫖曰自古富¶
貴而知止者少公今引大體朕成公美為一代法(八年十月)¶
(丙寅)乃授特進就第三日一至中書門下平章政事加賜¶
靈夀杖　舊史九年正月賜(表云八年十一月辛未罷為特進)　詩釋文樻即今¶
靈夀也節中腫以扶老¶
<pb:KR3k0032_WYG_090-8b>¶
漢賜筆墨　赤管筆¶
¶
揚雄書賜筆墨錢六萬得觀書石渠(段成式送墨云給蘭臺率以六石)¶
　漢官漢制尚書郎作文書起草月賜赤管大筆一雙¶
隃麋墨一枚　文房四譜漢書云尚書令僕射丞郎官¶
月給大筆一雙篆題曰北宫工作　張安世持橐簮筆¶
事孝武　司馬相如荀悦並尚書給筆札　魏明帝見¶
殿中侍御史簮白筆側階而立　唐李白撰詔誥宫嬪¶
執牙筆¶
<pb:KR3k0032_WYG_090-9a>¶
¶
漢賜乘馬¶
¶
傳光武解左驂賜破虜將軍賈復　　建武十一年¶
引見并州牧郭伋賞賜車馬衣服(二十二年為太中大夫賜宅一)¶
(區及帷帳錢穀)二十八年賜少傅桓榮輜車乘馬　　引見¶
趙憙賜鞍馬待詔公車　　見杜林賜車馬衣被¶
召任延為九真守賜馬雜繒(建武初)　　永平六年召¶
韋彪拜謁者賜車馬衣服十二年賜太僕祭肜馬¶
三匹十五年魯恭從狩南陽賜駙馬從駕王景拜¶
河隄謁者賜車馬縑錢　　張酺以尚書教授賜車¶
<pb:KR3k0032_WYG_090-9b>¶
馬衣裳　建初三年賜東平王蒼琅邪王京書遺¶
宛馬一匹　　鄧騭征羌班師大㑹羣臣賜束帛乘¶
馬　前紀元帝初元五年四月賜宗室子有屬籍¶
者馬一匹至二駟¶
¶
漢賜竒果　唐賜果¶
¶
桓榮傳為博士入㑹庭中詔賜竒果受者皆懐之榮獨¶
手捧帝曰真儒生也　馬武傳逺方貢珍甘必先徧賜¶
<pb:KR3k0032_WYG_090-10a>¶
列侯而太官無餘　東平王蒼傳賜太官分食物珍果¶
　唐書陳叔達賜食得蒲陶不舉歸奉母因賜之　蕭¶
嵩傳荆州進黄甘帝以紫帉包賜之　裴諗傳為學士¶
承㫖宣宗幸其院取御奩果以賜　文藝傳中宗置修¶
文館學士凡天子饗㑹㳺豫唯宰相及學士得從春幸¶
梨園賜細柳圏夏宴蒲陶園賜朱櫻秋登慈恩浮圖¶
獻菊花酒稱夀冬幸新豐賜浴湯池給香粉蘭澤從¶
行給翔麟馬¶
<pb:KR3k0032_WYG_090-10b>¶
漢玉杖　鳩杖　唐鳩杖¶
¶
紀永平二年十月幸辟雍初行養老禮詔曰云云注養¶
三老五更三老扶玉杖五更不杖(又見禮儀志)禮儀志仲¶
秋之月縣道皆案户比民年始七十者授以玉杖餔之¶
麋粥八十九十禮有加賜玉杖長尺端以鳩鳥為飾(舊説)¶
(鳩不噎欲老人食不噎故以為飾周禮羅氏仲春獻鳩以飬國老取春物始化以助生氣非獨取不噎之意)¶
(五鳩鳩民)　傳光武初即位賜卓茂几杖車馬衣一襲絮五¶
百斤永建二年召樊英設壇賜几杖待以師傅之禮靈¶
<pb:KR3k0032_WYG_090-11a>¶
帝以袁逢為三老賜以玉杖　唐紀玄宗開元二年九¶
月丁酉宴京師侍老于含元殿賜九十以上几杖八十¶
以上鳩杖婦人亦如之賜于其家(又見養老類)　幽求子曰¶
五嵗有鳩車之樂　博古圖有漢鳩杖首鐓¶
¶
漢賜珍寳衣服¶
¶
見冕服類¶
¶
漢賜帛¶
¶
見上¶
<pb:KR3k0032_WYG_090-11b>¶
漢賜玉玦¶
¶
東觀漢記明帝詔曰馮魴以忠孝出入八年數進忠言¶
正諫賜以玉玦¶
¶
漢賜玉壺金錯鉤佩¶
¶
楊賜傳光和四年拜太常詔賜御府衣一襲自所服冠¶
幘綬玉壺革帶金錯鉤佩　隋志東觀記楊賜拜太常¶
詔賜自所著革帶¶
¶
魏延年杖¶
¶
<pb:KR3k0032_WYG_090-12a>¶
通鑑魏黄初二年十月己亥公卿朝朔旦引楊彪待以¶
客禮賜延年杖馮几(又見續漢書)傳魏文帝以彪為太尉¶
彪辭乃授光禄大夫賜几杖衣袍朝㑹引見令彪著布¶
單衣鹿皮冠杖而入待以賔客之禮　博古圖有漢蟠¶
龍蟠螭杖頭　後周武帝以于謹為三老賜延年杖¶
後魏髙允傳太和二年告歸明年賜蜀牛一頭四望蜀¶
車一乘素几杖各一蜀刀一口又賜珍味春秋常致之¶
¶
晉賜麟角筆管¶
¶
武帝以賜張華¶
<pb:KR3k0032_WYG_090-12b>¶
¶
唐賜良馬¶
¶
列傳劉世讓髙祖賜良馬金帶　韋挺太宗伐遼東親¶
解貂裘及中廄馬以賜　李靖賜尚乘馬二平江南賜¶
馬百匹　張行成太宗賜名馬一　魏徵上疏列為屛¶
障賜馬二匹　薛仁貴為中郎將髙宗賜御馬　　趙¶
弘智講孝經賜名馬一　岑義修中宗實録睿宗賜¶
良馬一　郭子儀肅宗賜御馬　　孫思邈上元元年¶
<pb:KR3k0032_WYG_090-13a>¶
賜良馬　李晟貞元三年三月賜良馬　張建封貞元¶
十三年賜名馬　孔述睿徳宗賜第宅給以廄馬　張¶
茂昭入朝宴麟徳殿賜良馬　轡藻韉¶
¶
唐賜金(又見下)¶
¶
蕭徳言傳髙宗立拜銀青光祿大夫乘輿至肅章門引¶
見禮遇隆重晉府及東宫舊臣子孫並増秩賜金　殷¶
侑傳開成元年召為刑部尚書問治安術言宜任耆徳¶
帝賜綵三百匹又賜黄金十斤以酬直言¶
<pb:KR3k0032_WYG_090-13b>¶
唐黄金缾¶
¶
秦瓊傳事秦王府從破尉遲敬徳功多帝賜以黄金缾(一作瓶)¶
　列傳蕭瑀奏便宜數十條髙祖手勅賚黄金一函以報薛¶
收為天策府記室上書諌王止田獵王荅曰明珠兼乘未若一¶
言賜黄金李絳元和中為相帝曰言骨鯁真宰相也遣使¶
者賜酴醿酒　李晟城鹽州復故池以新鹽賜宰相　後¶
魏崔浩論事賜御縹醪十觚水精戎鹽一兩曰朕味卿言¶
如此鹽酒¶
<pb:KR3k0032_WYG_090-14a>¶
¶
唐賜胡缾　金壺瓶¶
¶
李大亮傳貞觀中(通監三年十一月癸卯)為凉州都督常有臺使¶
見名鷹諷大亮獻之大亮密表曰陛下絶田獵久矣而¶
使者求鷹信陛下意耶乃乖昔㫖如其擅求是使非其¶
才太宗報書曰有臣如此朕復何憂古人以一言之重¶
訂千金今賜胡缾一雖無千鎰乃朕所自御又賜荀悦¶
漢紀曰悦議論深博極為政之體公其繹味之(政要云今賜卿)¶
(金壺瓶金椀各一枚)　實録貞觀三年十一月癸卯謂侍臣曰大¶
亮表云云賜金壺以彰忠讜¶
<pb:KR3k0032_WYG_090-14b>¶
¶
唐賜佩刀¶
¶
政要貞觀三年魏徵上書賜金甕一口十三年上¶
疏漸不克終十條太宗謂曰列為屏障朝夕瞻仰¶
賜黄金十斤廐馬二匹　　通鑑貞觀十二年三月¶
丙子以皇孫生宴于東宫賜房玄齡魏徵佩刀(詳見)¶
(兵器類)¶
¶
唐金背鏡　賜鍾乳¶
¶
<pb:KR3k0032_WYG_090-15a>¶
傳髙馮字季輔貞觀初授太子右庶子(㑹要云中書舍人)數上¶
書言得失　貞觀九年(政要云十七年上疏)賜鍾乳一劑曰卿進藥石¶
之言朕以藥石相報後為吏部侍郎善銓叙人物太宗¶
賜金背鏡一况其清鑒(通典十七年季輔知選十八年獨知選事賜金背鏡)政要諫　¶
(議谷那律賜帛加以金帶)¶
¶
唐飛白扇¶
¶
見御書類(貞觀中)¶
¶
唐賜銀鍾¶
¶
傳杜淹為天䇿府兵曹文學館學士常侍宴賦詩尤工¶
<pb:KR3k0032_WYG_090-15b>¶
賜銀鍾　太宗賜酆王元亨金醆　宋賜蕭思話銀鍾¶
酒¶
¶
唐賜金鏡珠囊¶
¶
舊紀開元十七年八月癸亥以誕日燕花蕚樓百寮表¶
請以每年八月五日為千秋節王公已下獻鏡及承露¶
囊　十八年八月丁亥上御花萼樓以千秋節百官獻¶
賀賜四品以上金鏡珠囊縑綵五品以下束帛上賦八¶
<pb:KR3k0032_WYG_090-16a>¶
韻詩¶
¶
唐賜鞭¶
¶
張建封傳拜徐泗濠節度使貞元十三年来朝見延英¶
賦朝天行以獻眷遇異䓁賜名馬珍具上已賜宴曲江¶
還鎮帝賦詩以餞又使左右以所持鞭賜之曰卿節義¶
嵗寒弗渝故用此為況　後周賜楊素以竹䇿曰欲大¶
相驅䇿故賜此物　楚辭天問伯昌號衰秉鞭作牧王¶
逸云文王為雍州牧¶
<pb:KR3k0032_WYG_090-16b>¶
唐賜羣臣襲衣¶
¶
傳李元紘開元初户部侍郎條政得失帝才之謂可丞¶
輔賜衣一稱絹二百匹明年(十四年四月丁巳)拜中書侍郎平¶
章事五月五日(丁丑十五年)宴武成殿賜羣臣襲衣特以紫¶
服金魚錫元紘及蕭嵩羣臣無與比　李朝隠開元中¶
為同州刺史玄宗東幸召見慰勞賜衣帛　陸贄在翰¶
林帝親倚至解衣衣之　舊紀貞元七年三月壬申詔¶
賜衣文綵不常非制也朕今思之宜有定制節度使宜¶
<pb:KR3k0032_WYG_090-17a>¶
以鶻銜綬帶觀察使宜以鴈銜威儀威儀瑞草也　劉¶
禹錫謝春衣表在身不稱恐招鵜翼之譏居任無功叨¶
受鶴紋之賜謝冬衣表三軍挟纊九月授衣　權徳輿¶
謝端午賜衣表佩長命之縷俾夀而臧捧在笥之衣既¶
安且吉　宋朝十月旦賜錦襖學士觀察使簇四金鵰¶
尚書執政八搭暈錦宰臣使相天下樂¶
¶
唐白羽扇¶
¶
張九齡集開元二十四年盛夏賜宰相白羽扇九齡作¶
賦曰肅肅白羽穆如㣲風縦秋氣之移奪終感恩於篋¶
<pb:KR3k0032_WYG_090-17b>¶
中(傳同)　孫逖為宰相表云賜竹扇及聖賛　世本武王¶
始作箑　庾肩吾團扇銘曰武王造扇　班固有白綺¶
扇賦　漢尚方竹扇名曰九華(曹植作賦)以賜常侍　諸葛¶
孔明持白羽扇指麾三軍　晉顧榮以白羽扇麾之陳¶
敏軍潰　陸機有羽扇賦　宋謝恵連有白羽扇賛¶
對越休命奉揚玄風¶
¶
唐佩筆¶
¶
<pb:KR3k0032_WYG_090-18a>¶
見上類　武后賜陳子昻筆札中書省令條上　徳宗¶
賜渾瑊御筆一管¶
¶
唐宫錦　瑞錦¶
¶
封敖傳為翰林學士屬辭瞻敏不為竒澁文切理勝武¶
宗使作詔書慰邊將傷夷者曰傷居爾體痛在朕躬帝¶
善其如意出賜以宫錦其後復草賜李徳𥙿制曰謀皆¶
予同言不他惑徳裕以能明專任已以成功謂敖曰陸¶
生恨文不迨意如君此等豈易得邪解所賜玉帶與之¶
　傳王方慶治廣州號第一詔賜瑞錦雜綵以著善政¶
<pb:KR3k0032_WYG_090-18b>¶
(武后時)　李白衣宫錦袍　張萬福為和州刺史代宗下¶
詔褒美賜具衣官錦十雙　韋綬徳宗以蜀纈袍覆之¶
　馮定為太常少卿文宗誦其送客西江詩召升殿賜¶
禁中瑞錦¶
¶
唐金蓮華炬¶
¶
令狐綯傳大中四年為翰林學士承㫖夜對禁中燭盡¶
帝以乘輿金蓮華炬(金蓮花蜀柄也)送還院吏望見謂天子来¶
<pb:KR3k0032_WYG_090-19a>¶
及綯至皆驚俄同平章事(十月辛未)　東觀奏記上將命綯¶
為相夜半含春亭召對賜金蓮花炬送歸學士院　栁¶
公權浴堂召對繼燭見跋　宋朝元祐三年四月蘓軾¶
草三制對小殿撤金蓮燭送歸院¶
¶
唐賜成象殿茶¶
¶
韓偓金鑾宻記翰林當直學士春晚則日賜成象殿茶¶
　吳主禮賢方聞置茗晉臣愛客纔有分茶¶
¶
建隆長春節賜衣(賜百官時服)¶
¶
建隆元年二月丙戌長春節賜羣臣衣各一襲宰相率¶
<pb:KR3k0032_WYG_090-19b>¶
百官上夀賜宴相國寺辛卯大宴廣徳殿凡誕節後擇¶
日大宴自此始三年冬十月乙酉朔始賜文武常參官¶
冬服有司言故事所賜止將相學士及諸軍大校上曰¶
不及百官甚亡謂也乃徧賜之(端午十月一日皆賜)　興國二年¶
十月戊午朔賜百官諸軍冬服九年五月賜臣僚時服¶
自是嵗以為常¶
¶
開寳賜真珠盤龍衣¶
¶
<pb:KR3k0032_WYG_090-20a>¶
開寳元年七月董遵誨為通逺軍使上以西戎近邉命¶
守焉遵誨常遣外弟劉綜来貢馬及還上解所服真珠¶
盤龍衣使齎賜之綜曰遵誨人臣豈敢當此賜上曰吾¶
委遵誨方面不以此為嫌也¶
¶
太平興國賜新茶¶
¶
興國八年六月辛亥賜宰相文明翰林樞密直學士中¶
書舍人節度觀察使建州所貢新茶¶
¶
雍熙賜玉硯¶
¶
雍熙三年正月錢俶進草書絹圖二翌日墨詔奬¶
<pb:KR3k0032_WYG_090-20b>¶
諭賜玉硯一金匣副之龍鳯墨百挺紅緑筆百管¶
盈丈紙百軸　　梁李琪謝賜大硯云記室濡毫於¶
楯鼻史臣染翰於螭頭自叨金玉之近班常愧玉¶
蟾之舊物¶
¶
雍熙草書扇　淳化紅綾扇　天聖飛白扇¶
¶
見御書類　晏殊御飛白書扇賦(重午前一日以飛白縑扇賜近臣)¶
洒廻春之藻翰成變楷之竒文命邇列以垂賜聳歡聲¶
<pb:KR3k0032_WYG_090-21a>¶
於薦紳婉結無方輕濃有制該筆苑之遒潤集書¶
林之妍媚窮小篆以取法究八分而探異神仙縹¶
緲之狀鸞鷟飛翔之埶標玉字于日中湛金波于¶
月際隋珠揚照乘之采崐玉吐如虹之氣在昔貞¶
觀之隆文皇念功時則有無忌師道沐鸞蚪之班¶
詔咸亨以降髙宗禮賢時則有至德處俊荷檝翼¶
之垂訓咸簡冊以傳載為古今之芳潤豈如親逢¶
盛時載荷榮錫一言蒙魯衮之厚八體著羲圖之¶
則五明在手見虞帝達聰之勤四座生風彰武王¶
<pb:KR3k0032_WYG_090-21b>¶
救暍之德欣待濯而蠲暑誓悉心而陳力順涼燠¶
以舒卷永銜恩而無極　　皎皎齊素冉冉紋篠合¶
二美以為箑¶
¶
景德賜氷¶
¶
景德四年六月丙辰賜編修君臣事迹官氷十匣以暑甚¶
特賜之乾道五年六月十日詔自初伏日賜學士氷一月¶
　周凌人夏頒氷　古者日在北陸而藏氷西陸朝覿而¶
<pb:KR3k0032_WYG_090-22a>¶
岀之¶
¶
祥符鏤文紅管筆¶
¶
祥符二年十一月丁巳内出太宗鏤文紅管筆分¶
賜王旦等人一雙因謂旦等曰先帝聴政之暇常¶
以筆法為意諸家字體無不學者學之必成旦等¶
曰先帝筆法英異非人臣所及(又見御書類)　　司馬光¶
通鑑表曰先帝賜御府筆墨　　光有黄囊貯紅管¶
筆一枝實治平中賜物張栻銘筆囊曰厚陵之¶
賜文正之澤傳之方来見者改色筆端吐辭穀粟萬¶
<pb:KR3k0032_WYG_090-22b>¶
世豈惟改色公心是繼在昔魏公世保其笏謹哉斯藏¶
惟徳其物　英宗賜王廣淵筆　蘓頌有謝賜筆墨¶
紙表　象管寳跗之副　染松煙灑鵝素¶
¶
天聖賜繡韉¶
¶
天聖七年二月十一日詔資政學士晏殊中謝日賜繡¶
韉以甞預機宻故也政和三年二月賜諸王金花鞍韉¶
　詩鞗革注轡首也　左傳繁纓以朝¶
<pb:KR3k0032_WYG_090-23a>¶
¶
治平賜盤龍金盆¶
¶
治平三年九月丙辰夜召學士王珪至蘂珠殿特詔中¶
書除端明殿學士翌日又賜盤龍金盆一曰知卿忠純¶
有守故有此賜¶
¶
建炎賜硏銘¶
¶
建炎中賜綦崈禮研盖上所常用者研刻御書曰操觚¶
濡墨兮中有殺生造次必思兮令世可行(恤刑手詔記)　建¶
炎四年六月崈禮草范宗尹右相制上以所用筆研金¶
水滴牙尺賜之研隂刻御製銘云云　紹興六年十¶
<pb:KR3k0032_WYG_090-23b>¶
一月賜張浚古端石硯筆墨　　太公金匱硯之書¶
曰邪心讒言無得汙白　　李尤王粲有硯銘繁欽¶
有讃傅玄有賦　　墨海　潜璞　銅瓦　端石¶
庾肩吾有謝銅硯筆格啟云煙磨青石管挿銅龍¶
　曽鞏謝紙筆表氷苔之質秋兔之毫　漆管緑沉¶
之妙文犀象齒之殊(筆)晉側理漢赫蹏(紙)鄴殿鳯¶
銜漢朝魚網(紙)　沈家令之謝牋思生松黛楊師道之¶
<pb:KR3k0032_WYG_090-24a>¶
佳句才掞煙華名殊九子狀異二螺(墨)紗帷晝煖墨¶
花春(紫石硯歌)¶
¶
紹興賜春幡勝¶
¶
紹興十三年正月辛丑立春節學士院始進貼子詞百¶
官賜春幡勝自建炎以來久廢至是始復¶
¶
紹興賜宸翰扇¶
¶
紹興十四年七月以宸翰扇賜秘書少監㳺操車駕¶
幸省故也(詳見經筵類)¶
<pb:KR3k0032_WYG_090-24b>¶
欹器¶
¶
　天下之理至于中而止故列聖相傳以中為大法¶
　而制器亦象焉過與不及均為非中惟中則正矣¶
　斯器日陳于前亦几杖有銘之意¶
¶
五帝侑巵　魯宥坐器　欹器圖¶
¶
文子守弱篇三皇五帝有觀戒之器命曰侑巵注欹器¶
也(見荀子注)　荀子宥坐篇第二十八孔子觀于魯桓公之¶
廟有欹器焉(傾欹易覆之器)孔子問于守廟者曰此為何器對¶
<pb:KR3k0032_WYG_090-25a>¶
曰此盖宥坐之器(言人君可置坐右以為戒宥右同或曰侑同勸也)孔子曰吾¶
聞宥坐之器虗則欹中則正滿則覆顧謂弟子曰注水¶
焉挹水而注之中則正滿而覆虗而欹孔子喟然嘆曰¶
烏有滿而不覆者哉子路曰敢問持滿有道乎孔子曰¶
聰明睿智守之以愚功被天下守之以讓勇力振世守¶
之以怯富有四海守之以謙此所謂挹而損之之道也¶
(家語同)　淮南子道訓篇孔子觀桓公之廟有欹器焉謂¶
之宥巵顧謂弟子曰取水注之中則正滿則覆　揚子¶
重黎篇或問持滿曰㧖欹注欹器也　劉子誡盈篇仲¶
<pb:KR3k0032_WYG_090-25b>¶
尼觀欹器而革容監損益而歎息　唐文粹李徳裕作¶
欹器賦云周公始作兹器告於神明難守者成難持者¶
盈丞相潞國公見遺欹器賦云赫赫姬旦配徳阿衡始¶
作兹器告于神明挹彼注兹受之若冲非神鼎之自盈¶
異衢樽之不竭　許敬宗韋肇亦有賦　隋志小説部¶
魯史欹器圖一卷劉徽注(唐藝文志儒家)器凖圖三卷後魏信¶
都芳撰　聚渾天欹器䓁(後魏志信都芳撰安豐王延明所集樂説并諸器物凖圖二十餘事而注之)¶
<pb:KR3k0032_WYG_090-26a>¶
¶
周廟欹器¶
¶
説苑敬慎篇孔子觀於周廟而有欹器焉孔子問守廟¶
者曰此為何器對曰盖為右坐之器孔子曰吾聞右坐¶
之器滿則覆虚則欹中則正有之乎對曰然孔子使子¶
路取水而試之滿則覆中則正虗則欹孔子喟然嘆曰¶
嗚呼惡有滿而不覆者哉子路曰敢問持滿有道乎孔¶
子曰持滿之道挹而損之　晉杜預傳周廟欹器云云¶
(見下)¶
<pb:KR3k0032_WYG_090-26b>¶
漢御坐欹器¶
¶
見下段　文選注曹大家欹器頌曰侍帝王之密坐¶
¶
晉欹器　南齊欹器¶
¶
杜預傳周廟欹器至漢東京猶在御坐漢末䘮亂不¶
復存形制遂絶預創意造成奏上武帝嘉歎焉　　南¶
史杜預有巧思造欹器三改而成南齊永明中竟陵王¶
子良好古祖冲之造欹器獻之與周廟不異¶
¶
後魏欹器¶
¶
<pb:KR3k0032_WYG_090-27a>¶
傳安豐王延明使祖暅之作欹器漏刻銘¶
¶
後周清徽殿欹器(頌)¶
¶
周文帝大統四年宣光清徽殿初成薛憕為之頌帝又¶
造二欹器一為二仙人共持一鉢同處一盤鉢盖有山¶
山有香氣一仙人持金缾傾水灌山而注乎器謂之仙¶
人欹器一為二荷同處一盤相去盈尺中有蓮下垂器¶
上以水注荷則出於蓮而盈乎器為鳬雁蟾以飾之謂¶
之水芝欹器二盤各處一牀鉢員而牀方中有人三才¶
之象也皆置清徽殿前形似觥而方滿而平溢則傾憕¶
<pb:KR3k0032_WYG_090-27b>¶
各為頌¶
¶
隋欹器¶
¶
藝術傳耿詢有巧思進欹器煬帝善之　臨孝恭著¶
欹器圖三卷　唐張元覽欹器賦曰殷湯鏤几以為虞¶
孔甲鐫盤以自鏡韋肇賦曰金人貽誨于周書撲滿流¶
規於漢史匪雕匪刻可大可久鄙巨壑之難盈惡滿巵¶
而虗受¶
<pb:KR3k0032_WYG_090-28a>¶
¶
唐欹器¶
¶
嗣曹王臯傳臯甞自創意為欹器以髹木上出五觚下¶
鋭圓為盂形所容二豆少則弱多則强中則水器力均¶
雖動揺乃不覆云　實錄中宗景龍四年正月丁巳内¶
出欹器示侍臣曰朕今造成置之坐右以誡盈滿¶
¶
淳化欹器¶
¶
太宗淳化中翰林學士蘓易簡内直甞以水試欹器小黄¶
門宣事密奏即召易簡問之曰卿所玩得非欹器邪易¶
簡曰然此江南徐鉉所作取至便坐親較試之再三賞¶
<pb:KR3k0032_WYG_090-28b>¶
歎易簡曰日中則昃月滿則虧器盈則覆物盛則衰願¶
陛下持盈守成慎終如始固萬世基業¶
¶
皇祐欹器　御製欹器論後述¶
¶
皇祐四年三月戊辰上御邇英閣内出欹器一陳御坐¶
前諭丁度䓁曰朕思古欹器之法試令工人制之以示¶
卿䓁命左右以水注之虗則欹中則平滿則覆率如家¶
語荀子淮南之説法度精巧上曰日中則昃月盈則虧¶
<pb:KR3k0032_WYG_090-29a>¶
聖人有持盈戒慎之遺㫖朕每思臨天下舍中正之道¶
何所法乎丁度對曰臣䓁亦願以中正事陛下因奏太¶
宗時甞作此器真宗制欹器論(寶訓云真宗為贊)演先儒之義以¶
垂戒帝曰然四月庚辰上遂製欹器論後述一篇以申¶
存亡進退虧成之鑒以示之度䓁奏曰聖文大㫖率遵¶
先帝聖訓父作子述此周道之所以無憂而永福萬邦¶
之慶也願宣布中外使知聖心所存上曰欲使卿䓁見¶
之何須宣布也度曰臣䓁各願傳本以彰榮遇上曰可¶
便以此本賜卿度䓁拜而受之　實録皇祐四年四月¶
<pb:KR3k0032_WYG_090-29b>¶
庚辰御邇英閣出欹器論後述示講讀官(長編同)燕肅¶
甞造欹器以獻　崇文目小説有欹器圖一卷　於滿¶
見桀於中見禹用寳一謙以集衆甫有器在右如弦與¶
韋　假以溢我我其持之厥器之安孰能危之¶
¶
詔諫¶
¶
　國語召公曰天子聼政使公卿至於列士獻詩瞽¶
　獻典史獻書師箴瞍賦矇誦百工諫庶人傳語近¶
<pb:KR3k0032_WYG_090-30a>¶
　臣盡規親戚補察瞽史教誨耆艾修之而後王斟¶
　酌焉范文子曰古之王者政徳既成又聴於民使¶
　工誦諫於朝在列者獻詩使勿兠風聴臚言於市¶
　辨妖祥於謠考百事於朝問謗譽於路有邪而正¶
　之盡戒之術也　　説苑晉太史屠餘曰國之興也¶
　天遺之賢人與之極諫之士¶
¶
堯進善旌　舜告善旌¶
¶
漢文紀二年五月詔曰古之治天下朝有進善之旌誹謗¶
之木所以通治道而来諫也今法有誹謗妖言之罪是¶
<pb:KR3k0032_WYG_090-30b>¶
使衆人不敢盡情而上無由聞過失也將何以来逺方之¶
賢良其除之注應邵曰旌旛也堯設之五達之道令民進¶
善也服䖍曰誹謗之木堯作之橋梁交午柱頭也應邵¶
曰橋梁邊板所以書政治之愆失也至秦去之今乃復施¶
師古曰應説是也(韋昭曰慮政有闕失使書于此後代因以為飾今宫外橋梁頭四柱木是)¶
(也鄭云即今之華表)　大戴禮保傅篇有進善之旍(注堯置之令進善者)¶
(立旍下)有誹謗之木(注堯設之使書政之愆失)有敢諫之鼓(注舜置之使諫者擊)¶
<pb:KR3k0032_WYG_090-31a>¶
(之)　管子桓公問篇舜有告善之旌而主不蔽(文選揚旌)¶
(求士注亦引此事)　唐范傳正有進善旌賦　詩干旄美好¶
善也衛文公臣子多好善　旌(堯舜)　木(堯舜三王)　鼓(堯舜)¶
(禹武王)¶
¶
堯敢諫鼓(殷周)　舜誹謗木　湯司過史¶
¶
¶
司直禹鞀　武王鞀¶
¶
淮南子主術篇(楊震傳注引帝王紀下二句同)堯置敢諫之鼓(注欲諫者擊鼔)¶
舜造(一作立)誹謗之木　注書善否於表木(舜闢四門明四目達四聰)湯有司過¶
之史禹有戒慎之鼗　注欲戒君令謹疑者揺鞀鼓(聖人於善無小而不舉於過無㣲而)¶
<pb:KR3k0032_WYG_090-31b>¶
(不改)又云湯有司直之人(官名)武王立戒謹之鞀　鄧析子¶
堯置敢諫之鼓(帝王世紀淮南子劉子通厯並同又申屠剛傳注)　吕氏春秋¶
堯有欲諫之鼓(注欲諫者擊其鼓)舜有誹謗之木(注書其過失以表木)湯¶
有司過之士武王有戒慎之鞀(注欲戒者揺其鞀鼓之)猶恐不能¶
自知　劉子貴言篇昔堯置招諫之鼓舜植誹謗之木¶
湯立司過之士武王立戒慎之鼗　大戴禮保傅篇太¶
子既冠成人云云有進善之令有誹謗之木有敢諫之¶
<pb:KR3k0032_WYG_090-32a>¶
鼓是殷周所以長有道也　注見上(賈誼新書同)　孫䇿書曰上¶
天垂司過之星聖王建敢諫之鼓(呉志注)　李密檄云唐¶
堯建鼓思聞獻替之言(傳)　唐貞觀十一年八月甲子¶
魏證曰封事其謗木之遺乎　裴諝曰諫鼓謗木之設¶
所以達幽枉延直言　陸贄奏議虞舜設誹謗之木而¶
帝徳廣¶
¶
堯納諫鼓　舜求箴木¶
¶
唐禇亮傳為黄門侍郎秦王文學時髙祖以冦亂漸平¶
每冬畋狩亮上疏諫曰臣聞堯鼓納諫舜木求箴茂克¶
<pb:KR3k0032_WYG_090-32b>¶
昌之風致昇平之道¶
¶
堯舜諫鼓謗木¶
¶
後漢楊震傳河間男子趙騰詣闕上書指陳得失帝發¶
怒收攷詔獄震上疏救之曰臣聞堯舜之世諫鼓謗木¶
立之于朝(注引帝王世紀云云)以達聰明開不諱　漢賈誼傳古¶
者太子既冠成人免於保傅之嚴則有記過之史徹膳¶
之宰進善之旌誹謗之木敢諫之鼓(注師古曰進善言者立於旌下譏惡)¶
<pb:KR3k0032_WYG_090-33a>¶
　者書之於木欲顯諫者則擊鼓(保傅篇曰此殷周所以長有道也)鄧析子云堯置敢諫之鼔舜立誹謗之　¶
(木此聖人也文選注引之)　後張晧傳順帝即位晧上疏諫曰堯舜¶
立敢諫之鼓三王樹誹謗之木¶
¶
堯謗木　諫鼓¶
¶
唐獨孤及傳堯設誹謗之木於五達之衢　吴兢傳堯¶
設諌鼓禹拜昌言　晉郭舒傳堯立謗木舜置諫鼓¶
後漢申屠剛傳建進善之旌縣敢諌之鼓注旌旛也淮¶
南子曰禹縣鐘鼓磬鐸云云帝王紀曰堯置敢諌之鼓¶
　崔豹古今注荅程雅問堯謗木曰今之華表木形似¶
<pb:KR3k0032_WYG_090-33b>¶
桔橰大路髙衢悉施焉秦乃除之漢始復脩今西京謂¶
之交午木　周禮大僕建路鼓注鄭司農云若今時上¶
變事擊鼓　唐王起諌鼓賦百官尚箴七臣猶諍　白¶
居易諌鼓賦以為聖人思聞蹇諤故表器而名之¶
¶
禹鞀　待賢虡　鼓　鍾　鐸　磬　木鐸¶
¶
¶
建鼓¶
¶
淮南子氾論訓禹之時以五音聽治縣鐘鼓磬鐸置鞀¶
<pb:KR3k0032_WYG_090-34a>¶
以待四方之士為號曰教寡人以道者擊鼓諭以義者¶
擊鐘告以事者振鐸語以憂者擊磬有獄訟者揺鞀¶
文選永明九年王元長(融)䇿秀才文或設虡待賢注鬻¶
子曰(禹政篇第七)禹治天下以五聲聴治為銘於筍虡曰教¶
寡人以道者擊鼓教以義者擊鐘教以事者振鐸語以¶
憂者擊磬語以獄訟者揺鞀(揺一作揮)是以四海之士皆至¶
　夏書胤征先王克謹天戒每嵗孟春遒人以木鐸徇¶
于路官師相規工執藝事以諌　管子禹立建鼓于朝¶
而備訊唉　舊唐史李密傳夏禹懸鞀時聴箴規之美¶
<pb:KR3k0032_WYG_090-34b>¶
¶
禹敢諌旗¶
¶
後漢書郅夀傳夀下吏當誅何敞上疏理之曰聖王立¶
敢諌之旗聴歌謡於路注帝王紀曰堯有敢諌之鼓舜¶
有誹謗之木禹置敢諌之幡¶
¶
殷周司過史¶
¶
大戴禮記保傳篇(又賈誼新書)太子既冠成人(新書作天子)免於¶
保傅之嚴則有司過之史(新書作司直)有徹膳之宰(新書作虧字)¶
<pb:KR3k0032_WYG_090-35a>¶
是殷周所以長有道也失度則史書之工誦之三公進¶
而讀之宰夫减其膳是天子不得為非也　吕氏春秋¶
湯有司過之士注正其過闕　孝經天子有争臣七人¶
鄭氏注謂三公左輔右弼前疑後承¶
¶
周嘉石　肺石¶
¶
禮大司冦以嘉石平罷民(文石也樹之外朝門左)肺石達窮民(赤石)¶
(也)　朝士左嘉石右肺石疏嘉善也有文稱嘉欲使罷¶
民思文理以改悔自修火色赤肺亦赤故知肺石是赤¶
石使之赤心不妄告也¶
<pb:KR3k0032_WYG_090-35b>¶
¶
漢皁囊¶
¶
蔡邕傳光和元年詔邕陳政要以皁囊封上注漢官儀¶
曰凡章表皆啟封其言宻事得皁囊也　公孫瓉傳上¶
疏曰袁紹每有所下輒皁囊施檢文稱詔書(注同上)　禮¶
儀志冬夏至八能士書板言事封以皁囊送西陛跪授¶
尚書(書囊帷見後)赤白囊　¶
¶
漢言事板¶
¶
<pb:KR3k0032_WYG_090-36a>¶
禮儀志冬夏至八能士行事五音並作正徳曰八能¶
士各言事八能士各書板言事文曰冬至黄鍾之音¶
調君道得孝道褒商臣角民徵事羽物各一板否則¶
召太史令各板書封以皁囊送西陛跪授尚書　孟¶
嘗君書門板　楚語云衛武公倚几有誦訓之諫注¶
工師所誦之諌書之於几也　崔琦曰昔管仲相齊樂¶
聞譏諌之言蕭何佐漢乃設書過之吏　陸䞇曰植謗¶
木陳諌鼓列争臣之位置采詩之官以宣其言¶
<pb:KR3k0032_WYG_090-36b>¶
晉白獸樽¶
¶
禮志正旦元㑹設白獸樽於庭樽盖上施白獸若有能¶
獻直言者則發此樽飲酒案禮白獸樽乃杜舉之遺式¶
也為白獸樽盖後代所為示忌憚也(詳見上)¶
¶
晉諌鼓謗木¶
¶
元帝紀大興元年六月戊戌初置諌鼓謗木(十一月二年五月十)¶
(二月詔公卿百官上封事)　西魏大統五年十月於陽武門外懸鼓¶
置紙筆以求得失¶
<pb:KR3k0032_WYG_090-37a>¶
¶
梁謗木肺石函¶
¶
通監武帝天監元年夏四月癸酉詔公車府謗木肺石¶
各置一函若肉食莫言欲有横議投謗木函若有功勞¶
才器寃沈莫達者投肺石函　文選任昉天監三年䇿¶
秀才文朕立諌鼓設謗木於兹三年矣(注引鄧析子)¶
¶
唐嘉石　肺石¶
¶
㑹要顯慶五年八月東西京置嘉石垂拱元年二月制¶
朝堂登聞鼓肺石不須防守有撾鼓立石者御史受狀為¶
奏　含元殿賦置兩石以䘏刑　長安故宫闕前有唐肺¶
<pb:KR3k0032_WYG_090-37b>¶
石尚在長八九尺形如垂肺肺主聲聲所以達其寃¶
¶
唐銅匭　獻納使¶
¶
百官志武后垂拱二年(六月)魚保宗請置匭以受四方之¶
書乃鑄銅匭四塗以方色列于朝堂青匭曰延恩在東¶
告養人勸農之事者投之丹匭曰招諌在南論時政得¶
失者投之白匭曰申寃在西陳抑屈者投之黑匭曰通¶
玄在北告天文秘謀者投之以諌議大夫補闕拾遺一¶
<pb:KR3k0032_WYG_090-38a>¶
人充使知匭事御史中丞侍御史一人為理匭使其後¶
同為一匭天寳九載(三月十八日)改理匭使為獻納使至徳¶
元年(十月)復舊寳應元年(五月)命中書門下擇正直清白官¶
一人知匭以給事中中書舍人為理匭使(㑹要云五月敕以給事中)¶
(韓賞中書舍人楊綰同充理匭使其時二人奏大理評事盧翰充判官)建中二年(六月六日)以¶
中丞為理匭使諌議大夫一人為知匭使投匭者使先¶
騐副本開成三年(八月一日)諌議知匭使李中敏以為非所¶
以廣聰明慮幽枉乃奏罷騐副封(㑹要五年四月敕仍留副本)　紀¶
垂拱二年三月戊申作銅匭　㑹要垂拱二年六月置¶
<pb:KR3k0032_WYG_090-38b>¶
匭四枚共為一室列于朝堂東方木主春配仁仁以亭¶
育為本南方火主夏配信信者風化之本西方金主秋¶
配義義以決斷為本北方水主冬配智智者謀慮之本¶
(楊州道士蔡裕製造)　舊紀代宗寳應元年七月庚寅詔不許匭¶
使閲投匭人文狀　㑹要開元十九年正月二十四日¶
正字于休烈奉表投招諌匭　杜甫進三賦表稽首投¶
延恩匭　列傳髙郢諌造寺書投招諌匭　　蘓安恒¶
<pb:KR3k0032_WYG_090-39a>¶
投匭上書　李渤為諌議充理匭使建言事大者以聞¶
次白宰相下以移有司有司不當許再納匭詔可　孟¶
簡元和中拜諌議大夫知匭事　李庾西都賦堯鼓不¶
懸晉木不列鎔金作匭四門是揭　懿宗咸通四年正¶
月詔曰内懸諌鼓外設匭函　後唐明宗復置匭函以¶
諌議大夫為使¶
¶
田錫章疏匣¶
¶
田錫事真宗為御史知雜遷諌議大夫真宗見之色必¶
荘嚴仁宗謂翰林學士彭乘曰田錫好言事其章疏一¶
<pb:KR3k0032_WYG_090-39b>¶
漆匣先帝甞自收之今尚在朕因觀之皆有益國家乗¶
奏曰錫天資骨鯁不可㨗進故不得大用然至今天下¶
士人皆稱之　錫立朝以来封疏五十二奏悉焚之(興國六年九月甲辰錫以左拾遺上疏言軍)¶
(國要機一朝廷大體四)¶
　玉海卷九十¶
