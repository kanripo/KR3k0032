<pb:KR3k0032_WYG_164-1a>¶
欽定四庫全書¶
　玉海卷一百六十四¶
　　　　　　　　　　　　宋　王應麟　撰¶
　宫室¶
　　樓¶
　初學記公玉帶上黄帝明堂圖為複道上有樓從¶
　西南入蓋樓之始也其後魏有麗譙越有飛翼漢¶
　有井幹¶
<pb:KR3k0032_WYG_164-1b>¶
　　　黃帝五城十二樓　迎年¶
漢郊祀志太初三年東廵海上考神仙之属未有驗者¶
方士有言黃帝時為五城十二樓(崑侖&KR0007;圃五城十/二樓仙人之所居)以¶
候神人于執期(地/名)名曰迎年上許作之如方名曰明年¶
(言明其得/延年也)上親禮祠上犢黃焉　十洲記崑崙山有十¶
二玉樓¶
　　　周候樓¶
司市思次注鄭司農云次市中候樓也(又見/候館)　陸機洛¶
<pb:KR3k0032_WYG_164-2a>¶
陽記洛陽城周公所制城上百歩有一樓櫓(上林賦/見後)¶
孟子之滕館於上宫注上宫樓也　墨子城備三十步¶
置坐&KR0049;樓出堞四尺百步一木樓樓前靣九尺二百步¶
一立樓去城中二丈五尺¶
　　　越飛翼樓¶
吳越春秋范蠡為句踐立以象天門為兩蟉繞棟以象¶
龍角¶
　　　魏麗譙¶
<pb:KR3k0032_WYG_164-2b>¶
莊子徐無&KR0017;見魏武侯曰無盛鶴列於麗譙之間注鶴¶
列陳兵也麗譙高樓也(亦作嶕謂華麗而/嶕嶢  戰樓名)¶
　　　漢井幹樓¶
詳見建章宫　郊祀志注在建章宫中高五十丈積木¶
而高為樓若井幹(音/寒)之形也井幹井上木欄也其形或¶
四角或八角張衡兩京賦云井幹疊而百層即此樓也¶
(太初二/年起)　西都賦攀井幹而未半目眴轉而意迷　史¶
記正義幹司馬彪云井欄也闗中記云宫北有井幹臺¶
<pb:KR3k0032_WYG_164-3a>¶
高五十丈積木為樓言築累方木轉於交架如幹¶
　　　漢玉女樓¶
見建章宫　甘延夀&KR0019;超踰羽林亭樓趙充國&KR0019;為¶
壍壘木樵校聨不絶注師古曰樵與譙同謂為高¶
樓以望敵也　上林賦泰山為櫓郭璞曰櫓望樓¶
也　東觀記光武至廣阿止城門樓上披輿地¶
圖¶
　　　魏層樓¶
<pb:KR3k0032_WYG_164-3b>¶
水經注籍水即洋水也北西北角築之謂之金墉城魏¶
文帝起層樓於東北隅晉宫閣名曰金墉有崇天堂即¶
此地上架木為榭故曰樓南曰乾光門夾建兩觀觀下¶
列朱桁於塹以為御路東曰含春門北有退門城上西¶
面列觀五十歩一睥睨屋臺置一鍾以和漏鼓洛陽記¶
云陵雲臺西有金市金市北對洛陽壘又東歴大夏門¶
下故夏門也陸機云門有三層高百尺魏明帝造門内¶
東側際城有魏文帝所起景陽山餘基尚存¶
<pb:KR3k0032_WYG_164-4a>¶
　　　吳疑城假樓¶
魏志黃初五年(吳黃武/三年)八月魏主御龍舟至廣陵吳安¶
東將軍徐盛列舟艦于江植木衣葦為疑城假樓自石¶
頭至江乗聯緜數百里一夕而就時江水盛長魏主臨¶
望歎曰雖有武騎千羣無所用也未可圖也¶
　　　吳落星樓¶
吳都賦饗戎旅乎落星之樓置酒若淮泗積肴若山丘¶
　金陵地記吳嘉禾元年於桂林苑落星山起三重樓¶
<pb:KR3k0032_WYG_164-4b>¶
名曰落星樓　吳紀吳有白雀樓¶
　　　晉鳳皇樓　翔鳳樓　儀鳳樓¶
晉宫閣名洛陽有鳳皇樓總章觀儀鳳樓在觀上廣望¶
觀之南又别有翔鳳樓又有慶雲樓伺星樓¶
　　　宋慶雲樓　連理堂　嘉禾殿¶
南史孝武大明元年五月丙寅芳香琴堂䨇橘連理改¶
為連理堂景陽樓上梁栱間有紫氣改曰慶雲樓清暑¶
殿西甍生嘉禾一株五莖改嘉禾殿　後周長孫儉為¶
<pb:KR3k0032_WYG_164-5a>¶
荆州刺史吏民請為儉建清徳樓立碑頌徳詔許之¶
　　　南齊却敵樓¶
百官志宫城諸却敵樓上本施鼔持夜者以應更唱太¶
祖以鼓多驚眠改以鐵磬　武帝登烽火樓詔羣臣賦¶
詩　漢趙充國奏曰今留步士萬人屯田地勢平易多¶
高山逺望之便部曲相保為壍壘木樵校聨不絶便兵¶
弩飭闘具㷭火幸通勢及并力以逸待勞兵之利者¶
也¶
<pb:KR3k0032_WYG_164-5b>¶
　　　梁北顧樓　晉北固樓¶
梁史武帝大同十年三月己酉幸京口城北固樓更名¶
北顧初京城之西有别嶺入江高數十丈三面臨水號¶
曰北固(見/水)蔡謨起樓其上以置軍實頂有小亭梁南徐¶
州刺史正義廣其路傍施欄楯上登望久之　武帝有¶
登北顧樓詩　柳惲和武帝登景陽樓詩　文選謝靈¶
運從游京口北固應詔詩　庾亮&KR0019;登武昌南樓¶
　　　唐丹霄樓　丹霄殿¶
<pb:KR3k0032_WYG_164-6a>¶
魏徵&KR0019;太宗宴丹霄樓(貞觀六年閏八月乙卯/  實録云丹霄殿樓)長孫無¶
忌魏徵王珪等侍酒上謂長孫無忌曰魏徵王珪事隠¶
太子巢刺王時誠可惡我能棄怨用才無羞古人然每¶
諫我不從輙不應何哉徵曰事有不可故諫若不從輙¶
應恐遂行之帝曰第别陳論顧不得耶徵曰若面從别¶
論非稷卨所以事堯舜因言舜戒羣臣汝無面從退有¶
後言之義帝大笑曰人言徵舉動䟽慢我但見其嫵媚¶
耳　通鑑貞觀六年七月辛未宴三品以上於丹霄殿¶
<pb:KR3k0032_WYG_164-6b>¶
上曰四海乂安皆公卿之力勿矜强盛以自滿閏月乙¶
卯宴近臣於丹霄殿(在九/成宫)長孫無忌曰云云(此閏八/月也)　㑹¶
要永徽五年秋九月乙亥高宗御丹霄樓觀三品以上¶
行大射禮¶
　　　唐順天樓¶
太極宫南即承天門　李靖&KR0019;擒頡利太宗告俘于太¶
廟帝御順天樓陳仗衛士民縱觀¶
　　　唐安福樓　鍾皷樓　應天樓¶
<pb:KR3k0032_WYG_164-7a>¶
孫樵讀開元雜報云某日百寮行大射禮於安福樓南¶
　高宗永徽三年二月甲寅御安福門樓觀百戱乙卯¶
謂侍臣曰昨登樓欲觀人情風俗　&KR0007;宗開元二十二¶
年閏十一月壬午朔長至日食(癸/未)御應天樓受朝賀¶
㑹要太和二年八月敇修安福樓　開元二十一年賜¶
射於安福樓下　六典皇城西面二門北曰安福　嚴¶
挺之&KR0019;先天二年正月睿宗(上/皇)御安福樓門觀樂挺之¶
諫　白敏中&KR0019;為邠寧節度宣宗御安福樓以餞　儀¶
<pb:KR3k0032_WYG_164-7b>¶
衛志朝日百官班于殿庭左右廵使二人分&KR0032;于鐘皷¶
樓下¶
　　　唐神武制勝樓¶
舊紀神龍三年八月丙子改&KR0007;武門為神武門樓為制¶
勝樓　㑹要神龍三年八月二十一日改為神武制勝¶
樓¶
　　　唐勤政樓　花蕚樓(並詳見/興慶宫)¶
六典興慶宫在皇城之東南東拒外郭城東垣即明皇¶
<pb:KR3k0032_WYG_164-8a>¶
潜龍舊宅開元初以為離宫宫之南曰通陽門西曰花¶
蕚樓樓之西即寧王故第蓋取詩人常棣之義　讓皇帝¶
傳初睿宗五子列第東都號五王子宅及賜第上都隆¶
慶坊亦號五王宅&KR0007;宗為太子常置大衾長枕將與諸¶
王共之睿宗知之喜甚先天後(開元二/年九月)盡以隆慶舊邸¶
為興慶宫而賜寧王薛王第於勝業坊申岐二王居安¶
興坊環列宫側天子於宫西南置樓西曰花蕚相輝之¶
樓南曰勤政務本之樓(一本作開元二年七月於是宫/置樓韋述東京記開元八年造)¶
<pb:KR3k0032_WYG_164-8b>¶
(二/樓)帝時時登之聞諸王作樂必召升樓與同榻坐或就¶
幸第賦詩燕嬉賜金帛侑歡諸王五日朝側門既歸則¶
具樂縱飲擊毬闘鷄馳鷹犬為樂如是歲月不絶世謂¶
天子友悌古無有者帝於敦睦蓋天性然(十六年正月/庚申御興慶)¶
(宫樓宴/羣臣)㑹要二十五年&KR0007;宗戒諸王曰吾奉先帝宫室¶
不敢有加興慶創制所以表休徵之地(謂宫側小池/有龍祥也)新¶
作南樓本欲採風謡察甿俗是亦闢四門達四聰之意¶
時有宴樂不徒然也又因大哥(寧/王)遜朱邸以成花蕚相¶
<pb:KR3k0032_WYG_164-9a>¶
輝之美歴觀自古聖王有所興作所以助教化也吾所¶
冀者式崇教化漸漬薄俗令其人信厚爾二十年六月¶
(一本作天寳十三年六月不一本作/開元二十六年此是出處  同非誤)廣花蕚樓築夾城¶
入芙蓉園十二月三日毁東市西北角道政坊西北角¶
以廣花蕚樓(二十八年八月己/未誕日宴花蕚)天寳二載帝御花蕚樓¶
覆實選人判入等人中纔十一二　突厥&KR0019;天寳四載殺¶
白睂可汗以獻毗伽可汗妻率衆自歸天子御花蕚樓¶
宴羣臣賦詩美其事　紀天寳十三載五月壬戌觀酺勤¶
<pb:KR3k0032_WYG_164-9b>¶
政樓北廷都護程千里俘阿布思以獻　選舉志十月一¶
日御勤政樓試四科舉人(楊綰/及第)策外更試詩賦各一道¶
制舉試詩賦自此始(登科記開元十三年/進士試花蕚樓賦)　樂志&KR0007;宗教¶
舞馬百匹舞於勤政樓下後賜宴設酺亦㑹勤政樓¶
高仙芝&KR0019;安禄山反榮王為元帥仙芝副之&KR0007;宗御勤¶
政樓引榮王受命宴仙芝以下　哥舒翰&KR0019;守潼闗御勤¶
政樓臨送(&KR0007;宗大陳樂勤政樓盧絢按/轡絶道去帝美其有藴藉)　五行志肅宗乾¶
元二年十月詔百官上勤政樓觀安西兵赴陜州　實録¶
<pb:KR3k0032_WYG_164-10a>¶
穆宗元和十三年八月乙亥御勤政樓問人疾苦　㑹要¶
元和十四年三月詔左右軍容各以官健三千修勤政¶
樓(四年乙卯御/閣陳雜樂)太和三年十月修勤政樓明光樓　舊¶
史明皇八月五日生因名其日為千秋節燕百僚於樓¶
下觀舞傾盃開元二十五年正月己丑以望日宴羣臣¶
八月丁未千秋節宴羣臣二十八年正月壬寅望日御¶
樓宴羣臣天寳元年正月丁未朔御樓受朝賀改元四¶
載三月甲申宴羣臣七載五月壬午御樓大赦十三載¶
<pb:KR3k0032_WYG_164-10b>¶
三月壬戌御樓大酺十四載三月丙寅宴羣臣奏九部¶
樂上賦詩效柏梁體八月辛卯宴羣臣(並於勤/政樓)開元十¶
七年八月癸亥以誕日張樂宴百寮於花蕚樓下十¶
八年四月丁卯侍臣宴于春明門外寧王憲之園池上¶
御樓邀其囬騎八月丁亥千秋節百官獻賀上御¶
樓賦八韻詩又制秋景詩二十八年正月壬寅望¶
日宴天寳元年九月辛亥御樓宴突厥降者(毗伽/可汗)¶
(妻一云/辛卯)十月庚辰宴蕃客(並於花/蕚樓)　李庾西都賦¶
<pb:KR3k0032_WYG_164-11a>¶
對里開街帝宅王家青門列檻常棣分華勤政外¶
名花蕚分題屹雲中而佩鳯杳天外而舒蜺家人¶
齒筵愉愉濟濟此王者示悌也(又見/後)　高蓋花蕚¶
樓賦開元中築長安東郛起樓瞰於外銀牓天題¶
金扉御闕望馳道而通禁林走建章而抵長樂攅¶
畫栱以交映列綺牕以相薄金鋪珠綴飛梁廽遶於虹¶
光藻井倒垂乎蓮蕚　王諲賦朝有土階之約宫靡瑶¶
臺之奢飾舊館而納景建飛觀而臨霞非徒擬花蕚之¶
<pb:KR3k0032_WYG_164-11b>¶
麗蓋取諸棠棣之華歸梁國於上苑通代邸於平樂于¶
城之陬建此飛樓横邐迤而十丈上峻嶒而三休仰接¶
天漢俯瞰皇州牓題仲將之手頌登文公之賦宫闕超¶
遥其若浮　陶舉賦睦親親以相及樂韡韡以同華¶
敬括賦羅綵仗駐鳴騶開繡户之銀鏁卷珠簾之玉鉤¶
奉常陳百戱之樂大官進千鐘之酒虹梁&KR1894;蟉而霞赩¶
皓壁晶晃而月素　張甫賦陰移翠仗日上金題欽其¶
號則知昆弟之相穆見其儀則知君臣之有序¶
<pb:KR3k0032_WYG_164-12a>¶
　　　唐丹鳳樓¶
舊紀開元九年九月丁巳御丹鳯樓宴突厥首領至徳¶
二載十一月壬申御丹鳳樓下詔十二月戊午赦天下¶
(又見/後)元和元年正月丁卯御丹鳳樓大赦改元二年正¶
月辛卯郊祀御丹鳳樓大赦三年正月癸巳十四年七¶
月己丑冊號十三年正月乙酉朔受朝十五年二月丁¶
丑穆宗即位並御樓大赦長慶元年正月辛丑郊祀改¶
元七月己酉冊號大和元年正月乙巳改元㑹昌元年¶
<pb:KR3k0032_WYG_164-12b>¶
正月庚戌大中元年正月戊申享圓丘並御丹鳳樓大¶
赦　㑹要貞元九年十一月乙酉日南至上郊祀禮畢¶
御丹鳳樓大赦天下　通典開元十八年蘇禄使至¶
京師上御丹鳳樓設宴時突厥使同宴争長　開元七¶
年三月壬子御丹鳳樓宴九姓同羅契丹各賜物八年¶
十一月己巳宴九姓蕃安等九年四月戊辰宴王晙郭¶
知運等皆御丹鳳樓　含元殿賦其南則丹鳳啓途遐¶
瞩荆吳十扇開閉陰陽睢盱容鼎七扄方駕五車示王¶
<pb:KR3k0032_WYG_164-13a>¶
者之無外不樹屏於清都¶
　　　唐廣達樓(東/都)　萬歲樓¶
王君㚟&KR0019;開元十四年君㚟破吐蕃奏凱還&KR0007;宗宴君¶
㚟及妻夏於廣達樓賜金帛(夏亦自以戰力/封武威郡夫人)　實録開¶
元二十四年八月壬子千秋節御廣達樓宴羣臣奏九¶
部樂内出舞人繩伎頒賜有差　文苑英華李濯廣達¶
樓賦建崇樓於闕下聳飛閣於城隅徳陽傍倚少室前¶
瞻　讓皇帝&KR0019;&KR0007;宗按舞萬歲樓從複道見衛士弃食¶
<pb:KR3k0032_WYG_164-13b>¶
帝怒詔殺之憲從容曰豈以性命輕於餘飱乎¶
　　　唐五鳳樓(東/都)¶
通鑑開元二十三年正月乙亥上耕耤田都城酺三日¶
上御五鳳樓酺宴　元徳秀&KR0019;為魯山令&KR0007;宗在東都¶
酺五鳳樓下命三百里内縣令刺史各以聲樂集且第¶
勝負加賞黜河内太守輦倡伎數百被錦繡瓌譎光麗¶
徳秀惟樂工數十人聯袂歌于蒍于蒍者徳秀所為歌¶
也帝聞異之嘆曰賢人之言哉謂宰相曰河内人其塗¶
<pb:KR3k0032_WYG_164-14a>¶
炭乎乃黜太守徳秀益知名¶
　　　唐觀風樓¶
㑹要華清宫天寳八載新作觀風樓　舊紀四月作十¶
載十一月丙午冬至十三載正月丁酉朔御觀風樓受¶
朝賀¶
　　　唐鬰儀結鄰樓¶
長安志在東内大明宫李肇韋執誼所記書為結麟(恐/誤)¶
麟徳殿東廊有鬰儀樓西廊有結儀樓學士院即在西¶
<pb:KR3k0032_WYG_164-14b>¶
樓重廊之外　六典作鬱儀結鄰閣　七聖記曰鬱儀¶
(一作/華)赤文與日同居結鄰(一作/鱗)黃文與月同居鬱華日¶
精結鄰月精也黃庭經曰鬱儀結鄰梁丘子注曰鬱儀¶
奔日之仙結鄰奔月之仙亦見登真隠訣九真中經¶
　　　唐結綺樓¶
見三殿¶
　　　唐&KR0042;文館書樓¶
見後¶
<pb:KR3k0032_WYG_164-15a>¶
　　　唐長慶樓(詳見興/慶宫)¶
上皇居興慶宫每置酒長慶樓南俯大道裴囬觀覽父¶
老過之皆拜舞而去¶
　　　唐金明樓　明光樓¶
肅宗乾元元年八月甲辰上皇誕日於金明樓(在興/慶宫)宴¶
百官賜綵五百匹　册府元&KR0027;元和三年十月修南内¶
殿十三間墻舍共一千六百間及勤政樓明光樓(㑹要/同)¶
　　　唐望春樓¶
<pb:KR3k0032_WYG_164-15b>¶
在禁苑東南高原之上　徳宗紀建中二年二月丁巳¶
發兵屯闗中誓師于望春樓　陽惠元&KR0019;為京西神策¶
兵馬使鎮奉天徳宗初立稍繩諸節度跋扈者於是李¶
正己屯曹州田悦增河上兵河南大擾詔惠元移兵萬¶
二千戍闗東御望春樓誓師因勞遣諸將(亦見廣/運潭)　姚¶
南仲&KR0019;王者必據高明燭幽隠先皇所以因龍首而建¶
望春也&KR0007;宗時韋堅鑿池於望春樓以聚舟帝升樓觀¶
賜名廣運潭　郭子儀&KR0019;乾元元年(七/月)破賊河上執安¶
<pb:KR3k0032_WYG_164-16a>¶
守忠以獻遂朝京師百僚班迎帝御望春樓待之¶
劉憲和春幸望春宫詩有商山積翠滻水浮光之句即¶
望春亭也舊紀多云望春宫其東正臨滻水¶
　　　唐延喜樓　(又見門/闕類)¶
㑹要貞元四年十月二十五日户部侍郎班宏修延喜¶
樓築夾城五年正月十九日宏又修&KR0007;武樓八年正月¶
新作&KR0007;武門及廡㑹鞠塲(宣宗事/見下)¶
　　　唐望仙樓¶
<pb:KR3k0032_WYG_164-16b>¶
㑹要貞元十二年八月六日戸部尚書裴延齡奉敇修¶
望仙樓十三日又令築望仙樓東夾城(元&KR0027;云十二年/八月增修望仙)¶
(樓及廣夾城/及十六王宅)㑹昌元年六月修望仙樓及廊舍共五百¶
三十九間　武宗紀㑹昌五年六月甲申作望仙樓于¶
神策軍(先是作望/仙觀仙臺)　連昌宫辭上皇正在望仙樓¶
　大明宫東曰望仙門　含元殿賦望仙闢於巽¶
維¶
　　　唐晨輝樓　紫雲樓¶
<pb:KR3k0032_WYG_164-17a>¶
舊史(兼用/㑹要)元和二年六月丙子詔左神策軍新築夾城¶
置元化門晨輝樓(舊紀云宸輝十五年穆/宗幸晨輝樓觀角抵戲)大和九年七¶
月庚戌敇造紫雲樓彩霞亭於曲江芙蓉園北垣九月¶
内出新造紫雲樓彩霞亭額以皷吹迎於銀臺門左右¶
軍奏修曲江樓畢進圖一軸十月詔左右軍各一千五¶
百人建紫雲樓十二月甲申罷修曲江亭館(大和八年/三月甲寅)¶
(上日賜羣臣/宴曲江亭)文宗嘗味杜甫曲江詞有宫殿千門語意¶
天寳時環江有觀榭臺室㑹鄭注云秦雍災當興役厭¶
<pb:KR3k0032_WYG_164-17b>¶
之(九年正/月辛卯)即語兩神策治曲江昆明池(二月詔修葺曲/江芟除裁填九)¶
(月發神策一千/五百人修浚)　實録元和二年七月丁亥御晨耀樓¶
神策神威六軍内外教坊大合樂　康駢劇談録曰曲¶
江池本秦時隑州唐開元中疏鑿為勝境南即紫雲樓¶
芙蓉苑西即杏園慈恩寺¶
　　　唐興安樓¶
大明宫西門　憲宗御興安樓受俘元和元年俘劉闢¶
二年俘受李錡十二年受吳元濟俘十四年李師道俘¶
<pb:KR3k0032_WYG_164-18a>¶
文宗大和三年受滄州俘　武宗㑹昌四年受劉稹俘¶
　　　唐拾翠樓¶
西京記大福殿重樓連閣緜亘西殿有走馬樓南北長¶
百餘歩樓下即九仙門西入苑拾翠樓在大福殿東北¶
　　　唐浴日樓¶
韋述兩京新記上陽宫有麗青臺浴日樓¶
　　　唐春明樓¶
韋肇駕幸春明樓試武藝絶倫賦¶
<pb:KR3k0032_WYG_164-18b>¶
　　　唐籌邊樓　山川險要圖¶
李徳&KR0073;&KR0019;文宗太和中(四年十/月戊申)自兵部侍郎為劒南西¶
川節度蜀自南詔入㓂敗杜元頴而郭釗代之病不能¶
事民失職無聊李徳&KR0073;至則完殘奮怯皆有條次成都¶
既南失姚恊西亡維松由清溪下沫水而左盡為蠻有¶
始韋臯招來南詔復嶲州傾内資結蠻好示以戰陣文¶
法徳&KR0073;以臯啓戎資盗養成癰疽第未决耳至元頴時¶
遇隙而發故長驅深入蹂剔千里蕩無孑遺今瘡痍尚¶
<pb:KR3k0032_WYG_164-19a>¶
新非痛矯革不能刷一方耻乃建籌邊樓(孔明有/籌筆驛)按南¶
道山川險要與蠻相入者圖之左西道與吐蕃接者圖¶
之右其部落衆寡饋餫逺邇曲折咸具乃詔習邊事者¶
與之指畫商訂凡虜之情偽盡知之又料舊獠與州兵¶
之任戰者廢遣獰耄十三四士無敢怨又請甲人於安¶
定弓人河中弩人浙西由是蜀之器皆犀鋭率户二百¶
取一人使習戰貸勿事緩則農急則戰謂之雄邊子弟¶
其精兵曰南燕保義保惠兩河慕義左右連弩騎士曰¶
<pb:KR3k0032_WYG_164-19b>¶
飛星鷙擊竒鋒流電霆聲突騎凡十一軍築仗義城以¶
制大度清溪闗之阻作禦侮城以控榮經掎角勢作柔¶
逺城以阨西山吐蕃復卭崍闗徙嶲州治臺登以奪蠻¶
險於是二邊浸懼南詔請還所俘略四千人吐蕃維州¶
將悉怛謀以城降　初廣徳建中間吐蕃再飲馬岷江¶
常以南詔為先鋒操倍常之㦸且戰且進蜀兵折刃吞¶
鏃不能斃一戎戎入日深蜀人語曰西戎尚可南蠻殘¶
我至韋臯鑿青溪道以和羣蠻使道蜀入貢擇子弟習¶
<pb:KR3k0032_WYG_164-20a>¶
書筭成都業成而去習知山川要害文宗時大入成都¶
自越嶲以北八百里民畜為空自是羣蠻常有吞蜀之¶
心¶
　　　唐親親樓¶
舊紀宣宗大中元年七月修百福殿成名曰雍和樓曰¶
親親以㑹諸王子孫　通鑑大中元年八月作雍和殿¶
於十六宅數臨幸置酒作樂¶
　　　唐㪫武樓¶
<pb:KR3k0032_WYG_164-20b>¶
㑹要大中二年正月敇修右銀臺門樓屋宇及南面城¶
牆至㪫武樓¶
　　　唐延喜樓(又見/前)¶
宣宗大中三年八月己丑既復河湟河隴高年千餘見¶
闕下天子為御延喜樓賜冠帶¶
　　　唐明義樓¶
㑹要大中五年詔修明義樓(在興/慶宫)¶
　　　乾徳紫雲樓　明道昇平樓¶
<pb:KR3k0032_WYG_164-21a>¶
㑹要廣政殿後有玉華殿東有紫雲樓明道元年十月¶
改曰昇平樓宫中觀宴之所　乾徳四年八月辛丑(九/日)¶
召宰臣以下翰林學士竇儀知制誥王祜等宴紫雲樓¶
下論及民間事謂趙普等曰下愚之民雖不分菽麥如¶
藩侯不為撫養務行苛虐朕斷不容之普等曰陛下愛¶
民如此堯舜之用心也(富弼曰斯言一傳天下聳動皆/以民政為務致太平之本也)¶
(㑹要云元年今/從實録長編)是年五月庚寅(二十/七日)親試制舉人于紫¶
雲樓下賜酒食遣之是日與學士陶榖論前代帝王得¶
<pb:KR3k0032_WYG_164-21b>¶
失日晡乃罷　樓在廣政殿之後玉華殿之東每大宴¶
則宫中登而觀焉(廣政後/改集英)　西京含光殿東廊後亦有¶
紫雲樓正殿曰太極殿前有日月樓日月華門¶
　　　開寳五鳳樓¶
開寳八年十月丁巳修西京宫室九年四月三日庚子¶
合祭圓丘御五鳳樓肆赦(制云御鳯/闕揭雞竿)　西京大内正南¶
門曰五鳳樓國初建名　景徳四年二月十七日御五¶
鳳樓觀酺　祥符四年三月丁亥祀汾陰回駐蹕將賜¶
<pb:KR3k0032_WYG_164-22a>¶
酺有司請改五鳳樓名上曰太祖建樓因瑞應建名不¶
可更也己丑(十六/日)上御五鳳樓觀酺三日　梁周翰有¶
五鳳樓賦(乃東/京也)¶
　　　太平興國丹鳳樓　端拱樓¶
興國三年十一月乙未親享太廟丙申合祭南郊御丹¶
鳳樓大赦受册尊號於乾元殿始奉太祖升侑殿直王¶
操獻南郊頌先是七月庚戌改明徳門為丹鳯　五年¶
五月丁卯作端拱樓¶
<pb:KR3k0032_WYG_164-22b>¶
　　　咸平太清樓¶
建隆三年五月戊午重修東京大内崇政殿西北迎陽¶
門内有後苑苑有太清樓走馬樓與延春儀鳳翔鸞閣¶
相接貯四庫書樓下設六閣經史子集天文圖畫咸平¶
三年閏三月甲午詔三館寫四部書一本來上當置禁¶
中太清樓以便觀覽　景徳元年三月丁酉直秘閣黃¶
夷簡上校勘所寫御書二萬四千一百六十二卷　四¶
年三月乙亥曲宴後苑又登太清樓觀太宗聖製御書¶
<pb:KR3k0032_WYG_164-23a>¶
及新寫四庫羣書遂宴太清樓下上執目録令黄門舉¶
書示之總太宗御製及故事墨迹三百七十五卷文章¶
九十二卷經庫二千九百一十五卷史庫七千三百四¶
十五卷子庫八千五百七十一卷上曰惟以正經史屢¶
經校定者小説他書不預甲寅射於樓下　大中祥符¶
二年正月七日賜射太清樓下七年三月癸巳登太清¶
樓觀書十月丙寅射于太清樓下作詩賜宗室　天禧¶
二年十一月十三日辛未召近臣觀書太清樓　天聖¶
<pb:KR3k0032_WYG_164-23b>¶
二年八月十三日宴宗室太清樓三年三月癸卯四年¶
四月己酉五年三月辛亥六年三月七年閏二月戊午¶
八年三月宴射太清樓九年三月十七日甲子宴從臣¶
太清樓九年閏十月戊辰召近臣觀書太清樓召太子¶
太保晁逈預　景祐二年六月辛未十月戊午宴太清¶
樓三年十月戊申幸後苑宴太清樓　寳元二年十一¶
月六日癸巳以皇子生宴輔臣宗室太清樓讀三朝寳¶
訓賜御書又出寳元天人祥異書示輔臣　慶厯四年¶
<pb:KR3k0032_WYG_164-24a>¶
九月丁亥宴宗室太清樓射于苑中五年九月九日辛¶
卯宴近臣宗室太清樓命賦詩六年九月十八日也未¶
宴近臣太清樓　嘉祐六年三月戊申宴太清樓出御¶
詩一首命從臣和　太清樓藏太宗御製及墨跡石本¶
九百三十四卷軸四部羣書三萬三千七百二十五卷¶
其後羣書増及一萬一千二百九十三卷太宗御¶
集御書又七百五十三卷即景徳四年三月己亥¶
率從臣登樓所觀　西京天福殿之次有樓後唐¶
<pb:KR3k0032_WYG_164-24b>¶
曰絳霄太平興國三年改為大清樓寢殿曰大¶
清¶
　　　咸平屬籍樓¶
咸平二年正月甲申建屬籍樓藏宗籍¶
　　　祥符廻鑾覃慶樓　升中延福樓　告成均慶¶
　　　樓¶
祥符元年十月丁巳名兖州府門樓曰迴鑾覃慶十一¶
月己未御樓觀酺癸亥次鄆州乙丑宴從臣于升中延¶
<pb:KR3k0032_WYG_164-25a>¶
福樓賜酺丁卯賜名己巳次濮州宴從臣父老于告成¶
均慶樓四年二月乙丑(二十/一日)駐河中府御樓觀酺賜名¶
駐驆宣恩(一作/詔蹕)三月二十六日駐鄭州酺宴先是己丑¶
名樓曰回鑾慶賜壬辰尋罷宴(乙亥祠汾陰回次陜州/御南門樓宴從臣父老)¶
(賜名霈澤/惠民樓)七年正月己酉名南京正門樓曰重熙頒慶¶
亳州樓曰奉元均慶庚戌御奉元均慶樓觀酺辛亥宴¶
父老丙辰御重熙頒慶樓觀酺¶
　　　祥符薰風樓¶
<pb:KR3k0032_WYG_164-25b>¶
河中府市中樓唐廣明中王重榮誓衆于此名為克復¶
祥符四年二月上幸河中曰克復一時事不若因舜都¶
為號丁卯乃賜名薰風樓命陳堯叟為記甲子次河中¶
府幸紫極宫還召從臣登逍遥樓觀唐帝詩石又登白¶
樓觀令狐楚登白樓賦王祜詩上作登逍遥樓詩賜從¶
臣¶
　　　熙寧寳津樓¶
熙寧三年四月三日幸金明池觀水嬉移幸瓊林苑登¶
<pb:KR3k0032_WYG_164-26a>¶
寳津樓宴從臣教坊作樂¶
　　　宋朝聚逺樓¶
徳壽宫太上名曰聚逺自題額大書蘇軾詩於屏¶
　　　歴代樓名¶
前漢¶
　開襟　井幹¶
六朝¶
　鳳凰　入漢　落星　北顧　青雲　朝日¶
<pb:KR3k0032_WYG_164-26b>¶
　夕月　景雲　景陽　麗日¶
後魏¶
　&KR0007;武¶
北齊¶
　逍遥　披雲　鸚鵡　鴛鴦　萬歲　千秋¶
　&KR0007;武¶
隋¶
　朝日　明月　乗雲　照日¶
<pb:KR3k0032_WYG_164-27a>¶
唐¶
　花蕚相輝　　勤政務本　明義　明光¶
　觀風　制勝　延喜　&KR0007;武　望仙　晨輝¶
　安福　紫雲　親親　㪫武¶
五代¶
　&KR0007;武¶
三十六國¶
　凌霄¶
<pb:KR3k0032_WYG_164-27b>¶
　¶
　¶
　¶
　¶
　¶
　¶
　¶
　玉海卷一百六十四¶
