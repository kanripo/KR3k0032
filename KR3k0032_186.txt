#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百八十六
#+PROPERTY: JUAN 卷一百八十六
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百八十六
<pb:KR3k0032_WYG_186-1a>¶
欽定四庫全書¶
　玉海卷一百八十六¶
　　　　　　　　　　　　宋　王應麟　撰¶
　食貨¶
　　理財¶
　　　虞乗馬筴¶
管子桓公問曰請問乗馬曰國無儲在令虞國得筴乗¶
馬之數矣公曰何謂管子曰百畝之夫予之筴率二十¶
<pb:KR3k0032_WYG_186-1b>¶
七日為子之春事資子之幣春秋子榖大登國榖之重¶
去分謂農夫曰幣之在子者以為榖而廩之州里國榖¶
之分在上國榖之重再十倍謂逺近之縣里邑皆當奉¶
器械備曰國無幣以榖凖幣此有虞之筴乗馬也¶
　　　湯輕重筴　地數¶
管子桓公問曰地數可得聞乎管子曰地之東西二萬¶
八千里南北二萬六千里其出水者八千里受水者八¶
千里出銅之山四百六十七出鐵之山三千六百九此¶
<pb:KR3k0032_WYG_186-2a>¶
所以分壤樹榖也戈矛之所發刀幣之所起也能者有¶
餘拙者不足封泰山禪梁父者七十二家得失之數皆¶
在此内是謂國用昔者桀覇有天下而用不足湯有七¶
十里之薄而用有餘天非獨為湯雨菽粟而地非獨為¶
湯出財物也伊尹善通移輕重開闔决塞通於髙下徐¶
疾之筴坐起之費時也公曰請問天財所出地利所在¶
曰山上有赭者其下有鐵上有鉛者其下有銀一曰上¶
有鉛者其下有鉒銀上有丹沙者其下有鉒金上有慈¶
<pb:KR3k0032_WYG_186-2b>¶
石者其下有銅金此山之見榮者也¶
　　　齊管氏輕重　九府書　七筴¶
漢志管仲相桓公通輕重之權人民有餘則輕之故人¶
君斂之以輕民不足則重之故人君散之以重　管子¶
輕重篇　地數篇管子曰昔者武王有巨橋之粟貴糴¶
之數立重泉之戍令曰民有粟者不行民舉所最粟以¶
避重泉之戍而國榖二十倍巨橋粟亦二十倍楚有汝¶
漢之金齊有渠展之鹽燕有遼東之煮此三者亦可當¶
<pb:KR3k0032_WYG_186-3a>¶
武王之數　揆度篇管子曰燧人以來未有不以輕重¶
為天下也堯舜之王北用禺氏之玉南貴江漢之珠令¶
諸侯之子將委質者皆以雙虎之皮卿大夫豹飾列大¶
夫豹幨大夫散其邑粟財物以市虎豹之皮此堯舜之¶
數也桓公問管子曰吾聞海内玉幣有七筴可得而聞¶
乎對曰陰山之礝䃉燕之紫山白金發朝鮮之文皮汝¶
漢水之右衢黄金江陽之珠秦明山之曾青禺氏邉山¶
之玉此謂以寡為多以狹為廣天下之數盡於輕重矣¶
<pb:KR3k0032_WYG_186-3b>¶
(又山至數篇管子曰黄金一筴也江陽之珠一筴也/秦明山之曾青一筴也此謂以寡為多以狹為廣)¶
輕重乙篇桓公曰吾欲殺商賈之利益農夫之事對曰¶
請重粟之價　輕重丁篇桓公曰欲西朝天子而賀獻¶
不足為此亦有數乎管子對曰使玉人刻石以為璧管¶
子西見天子曰諸侯不以彤弓石璧者不入朝諸侯載¶
金玉五榖布帛輸齊以收石璧桓公曰崢丘之戰民多¶
稱貸負息以給上之急管子對曰表稱貸之家堊其門¶
而高其閭使使者式璧聘之　鹽鐵論文學曰管仲設¶
<pb:KR3k0032_WYG_186-4a>¶
九府徼山海　史記管仲&KR0019;太史公曰吾讀管氏牧民¶
山高乗馬輕重九府注劉向别錄曰九府書民間無有¶
索隠曰皆管仲著書篇名九府蓋錢之府藏其書論鑄¶
錢之輕重　貨殖&KR0019;管子設輕重九府桓公以覇¶
　　　魏平糴¶
漢食貨志李悝既為魏文侯作盡地力之教又曰糴甚¶
貴傷民甚賤傷農民傷則離散農傷則國貧故甚貴與¶
甚賤其傷一也善為國者使民無傷而農益勸今一夫¶
<pb:KR3k0032_WYG_186-4b>¶
挾五口治田百畝歳收畮一石半為粟百五十石除什¶
一之税十五石餘百三十五石食人月一石半五人終¶
嵗為粟九十石餘有四十五石石三十為錢千三百五¶
十除社閭嘗新春秋之祠用錢三百餘千五十衣人率¶
用錢三百五人終歳用千五百不足四百五十不幸疾¶
病死喪之費及上賦斂未與此農所以常困有不勸耕¶
之心而令糴至於甚貴者也是故善平糴者必謹視嵗¶
有上中下熟上熟其收自四餘四百石中熟自三餘三¶
<pb:KR3k0032_WYG_186-5a>¶
百石下熟自倍餘百石小飢則收百石中飢七十石大¶
飢三十石故大熟則糴三而舍一中熟則糴二下熟則¶
糴一使民適足價平則止小飢則發小熟之所斂中飢¶
則發中熟之所斂大飢發大熟之所斂而糴之故雖遇¶
飢饉水旱糴不貴而民不散取有餘而補不足也行之¶
魏國國以富强¶
常平乃古法周官司稼以年之上下出斂法出則減價¶
糶斂則增價糴也是非常平乎自鄭氏以出其斂法為¶
<pb:KR3k0032_WYG_186-5b>¶
解後人遂攻周禮耳孟子曰狗彘食人食而不知斂塗¶
有餓莩而不知發今文作檢漢食貨志作斂是也今世¶
言常平出耿中丞不知乃古法¶
　　　漢平凖　均輸¶
史記平凖書食貨志武帝元狩間以東郭咸陽孔僅為¶
大司農丞領鹽鐵而桑&KR0042;羊貴幸孔僅使天下鑄作器¶
三年中至大司農而&KR0042;羊為大司農中丞管諸會計事¶
稍稍置均輸以通貨物元封元年卜式貶為太子太傅¶
<pb:KR3k0032_WYG_186-6a>¶
以&KR0042;羊為治粟都尉領大司農盡代僅斡天下鹽鐵&KR0042;¶
羊以諸官各自市相爭物以故騰踊而天下賦輸或不¶
償其僦費乃請置大農部丞數十人置均輸鹽鐵官令¶
逺方各以轉販者為賦而相灌輸置平凖於京師都受¶
天下委輸召工官治車諸器皆仰給大農大農諸官盡¶
籠天下之貨物貴則賣之賤則買之如此富啇大賈無¶
所牟大利則反本而萬物不能騰踊故抑天下之物名¶
曰平凖天子以為然而許之於是天子北至朔方東封¶
<pb:KR3k0032_WYG_186-6b>¶
太山廵海上旁北邊以歸所過賞賜用帛百餘萬疋金¶
錢以鉅萬計取足大農&KR0042;羊又請令民得入粟補吏及¶
罪以贖令民入粟甘泉各有差以復終身不復告緡他¶
郡各輸急處而諸農各致粟山東漕益歳六百萬石一¶
歳之中太倉甘泉倉滿邊餘榖諸均輸帛五百萬匹民¶
不益賦而天下用饒　鹽鐵論文學曰今郡國有均輸¶
與民爭利是以百姓就本寡而趨末衆願罷均輸大夫¶
曰往者郡國諸侯各以其物貢輸往來煩雜物多苦惡¶
<pb:KR3k0032_WYG_186-7a>¶
故郡置輸官以相給運以便逺方之貢故曰均輸開委¶
府于京師以籠貨物是以縣官不失實商賈無所牟利¶
故曰平凖文學曰古者賦税於民也農人納其獲女紅¶
効其功今釋其所有責其所無百姓賤賣貨物以便上¶
求未見輸之均也縣官猥發闔門擅市物騰踊則商賈¶
牟利自市牟利自市則吏容姦豪吏富商儲物以待急¶
輕賈姦吏收賤以取貴未見凖之平也古之均輸所以¶
齊勞逸便貢輸非以為利也(嘗觀桓寛之論從大夫之/計則曰脩鄣塞備屯戍必)¶
<pb:KR3k0032_WYG_186-7b>¶
(蕃貨長財以禦不軌通有無調緩急必建本抑末以制/豪人文學之䇿則曰廣道徳開仁義必本脩民慤以興)¶
(教化遏貪鄙醇至誠必/防塞利門以劭農業)　　管子通輕重之權曰凡輕¶
重斂散之以時則凖平　地理志千乗郡有均輸官¶
百官表大司農屬官有均輸平凖令丞水衡都尉屬官¶
有均輸令丞上林均輸四丞　黄霸&KR0019;河東均輸長¶
趙廣漢&KR0019;舉茂才為平凖令　續志平凖令一人六百¶
石掌知物賈主練染屬大司農均輸等皆省　劉盆子¶
&KR0019;光武賜滎陽均輸官地以為列肆使食其税　朱暉¶
<pb:KR3k0032_WYG_186-8a>¶
傳肅宗召拜尚書僕射尚書張林上言宜自交阯益州¶
上計吏來市珍怪武帝所謂均輸也詔議之暉曰均輸¶
之法與賈販無異非明主所宜行帝卒以林言為然¶
後紀靈帝熹平四年十月改平凖為中凖使宦者為令¶
列於内舍　六典注和帝改平凖為中凖以宦者為令¶
丞晉少府有平凖令丞唐因之　周禮地官質人中士¶
二人下士四人(主平定/物賈者)掌成市之貨賄珍異凡賣儥者¶
質劑稽市之書契同其度量壹其淳制　王莽立五均¶
<pb:KR3k0032_WYG_186-8b>¶
官六斡¶
　　　漢&KR0358;酤¶
紀武帝天漢三年二月初&KR0358;酤　昭帝始元六年二月¶
議罷&KR0358;酤七月罷&KR0358;酤官令民得以律占租賣酒升四¶
錢　志王莽時羲和魯康令官作酒　賈捐之&KR0019;元帝¶
初上書今天下民賦數百造鹽鐵&KR0358;酒之利以佐用度¶
猶不能足　翟方進&KR0019;上賜册曰制詔下君君云賣酒¶
醪後請止未盡月復奏議令賣酒醪　鹽鐵論大夫以¶
<pb:KR3k0032_WYG_186-9a>¶
心計䇿國用參以酒&KR0358;¶
陳天嘉中虞荔奏請&KR0358;酤隋開皇三年罷唐廣徳三年¶
十二月勅天下州量定酤酒戸隨月納税(大厯十四年/七月辛邜罷)¶
(&KR0358;/酤)建中三年官自酤(正月辛未/復&KR0358;酤)收利助軍費貞元二年¶
十二月行&KR0358;酒法(每斗&KR0358;一/百五十文)元和六年罷京師酤肆太¶
和八年二月九日罷京師&KR0358;酤(王仲舒罷江西酤錢九/十萬  裴諝不對&KR0358;酒)¶
酒有&KR0358;非古也妺土之誥萍氏之幾文帝之詔皆害之¶
懲匪利之奪也(文帝後元年三月詔為酒醪以糜/榖者多景中三年夏旱禁酤酒)¶
<pb:KR3k0032_WYG_186-9b>¶
　　　漢司農少府錢糓¶
周禮司勲䟽先鄭云祿田亦有給公家之賦貢舉漢法¶
侯國有司農少府錢糓者漢法糓入司農錢入少府¶
鍾離意&KR0019;張恢坐臧以資物簿入大司農詔賜降胡子¶
縑帝見司農上簿¶
　　　唐廣闗輔糴¶
食貨志貞觀開元後邊土西舉髙昌&KR0027;茲焉耆小勃律¶
北抵薛延陀故地緣邊數十州戍重兵營田及地租不¶
<pb:KR3k0032_WYG_186-10a>¶
足以供軍於是初有和糴牛仙客為相(開元二十五/年九月戊子)有¶
彭果者獻䇿廣闗輔之糴京師糧廪益羡自是&KR0007;宗不¶
復幸東都天寳中歳以錢六十萬緡賦諸道和糴斗增¶
三錢每歳短逓輸京倉者百餘萬斛米賤則少府加估¶
而糴貴則減價而糶(八年闗内河東河西隴右和糴/一百十三萬九千五百三十石)貞¶
元初吐蕃刼盟召諸道兵十七萬戍邊闗中為吐蕃蹂¶
躪者二十年矣北至河曲人戸無幾諸道戍兵月給粟¶
十七萬斛皆糴於闗中宰相陸贄以闗中糓賤請和糴¶
<pb:KR3k0032_WYG_186-10b>¶
可至百餘萬斛計諸縣船車至太倉糓價四十餘米價¶
七十則一年和糴之數當轉運之二年一斗轉運之資¶
當和糴之五斗減轉運以實邊存轉運以備時(通鑑貞/元八年)¶
(九月減江淮運米/令京兆邉鎮和糴)要江淮米至河隂者罷八十萬斛河¶
陰米至太原倉者罷五十萬太原米至渭橋者罷二十¶
萬以所減米糶江淮水葘州縣斗減時五十以救之京¶
城東渭橋之糴計增時三十以利農以江淮糶米及減¶
運直市絹帛送上都帝乃命度支增估糴粟三十三萬¶
<pb:KR3k0032_WYG_186-11a>¶
斛然不能盡用贄議(贄奏晁錯論安邊之䇿要在積/糓充國建破羌之説務在屯田)憲¶
宗初有司以歳豐請畿内和糴　㑹要證聖元年三月¶
二十一日勅州縣不得輙取和糴物興元元年閏十月¶
詔度支於淮浙加價和糴三五十萬石減價出糶貞元¶
四年八月詔京兆加估和糴先給直所司自運長慶元¶
年三月戊申以春農方興停京北京西和糴使(先是度/支以邉)¶
(儲無備請置使擇竇易直表/置和糴貯備使  郎中為之)四年八月詔闗内外折糴¶
和糴一百五十萬石寳厯元年八月詔兩京河西和糴¶
<pb:KR3k0032_WYG_186-11b>¶
二百萬斛(趙充國曰金城湟中榖斛八錢吾謂景中丞/糴三百萬斛羌人不敢動矣中丞請糴百萬)¶
(斛乃得四/十萬斛耳)　列&KR0019;鄭覃擢諫議大夫憲宗取五中官為¶
和糴使覃奏罷之　杜佑建中初為和糴使　羅珦遷¶
京兆尹請減平糴半以常賦充之(歸融&KR0019;有/平糴官)　百¶
官志比部掌句㑹内外賦斂經費俸祿及和糴屯收所¶
入¶
平糴之令始於李悝耿壽昌開常平之法至晉齊不能¶
廢(晉武帝欲立平/糴法見常平倉)後魏定和糴之制北齊築富人之倉¶
<pb:KR3k0032_WYG_186-12a>¶
隋置監唐置東西市之糴其法一也宋建隆間始因河¶
内之稔脩邊糴之事至淳化而天下之糴大備¶
　　　唐常平法¶
見常平倉¶
　　　唐市舶使¶
&KR0019;栁澤開元中(二月十/二日)嶺南市舶使周慶立造竒器以¶
進澤上書曰露臺無費明君不忍象箸非大忠臣憤歎¶
　王方慶廣州都督南海舊有崑崙舶市外區珠琲秋¶
<pb:KR3k0032_WYG_186-12b>¶
豪無所索　孔戣拜嶺南節度使蕃舶泊歩有下碇税¶
始至有閱貨宴所餉犀琲下及僕&KR0032;戣禁止之　盧鈞¶
節度嶺南海道商舶始至異時帥府爭先往賤售其珍¶
鈞一不取　貞元中嶺南請於安南置市舶中使陸贄¶
奏曰玉毁櫝中是將誰咎珠飛境外安可復追書曰不¶
貴異物則逺人格豈必重中使輕外使¶
宋朝開寳四年六月壬申廣州兼市舶使(初置/)後又置¶
於杭淳化中徙于明之定海明年復置於杭咸平中杭¶
<pb:KR3k0032_WYG_186-13a>¶
明各置司海舶至者視所載十筭其一市其三四元豐¶
三年八月二廣閩浙並以漕臣兼提舉元祐二年十月¶
六日增置于泉州三年三月置于宻州崇寧元年七月¶
復置于杭明大觀元年三月癸卯復置提舉官建炎元¶
年七月己亥閩浙併于漕臣二年五月丁未復置四年¶
二月復置廣司紹興二年七月甲子廢閩司八月併罷¶
廣浙提舉官已而閩廣復置乾道二年罷兩浙提舉市¶
舶　海舶歳入象犀珠寳香藥之類皇祐中五十三萬¶
<pb:KR3k0032_WYG_186-13b>¶
有餘治平中增十萬(中興歳入/二百萬緡)¶
　　　唐和市法¶
張耀卿&KR0019;為長安令舊有配戸和市法人厭苦耀卿責¶
豪門坐賈豫給以直絶僦欺之弊　百官志金部掌和¶
市之事¶
宋朝天聖四年二月庚午置西界和市場　和預買起¶
於興國七年　景徳二年二月諸道歳市紬絹百餘萬¶
匹上供減三之一每匹給錢千後以虚劵充數以鹽折¶
<pb:KR3k0032_WYG_186-14a>¶
支其後以歳額科納建炎三年九月蠲四之一以寛民¶
　河北&KR0358;場四陜西二　太平興國七年幽薊還師始¶
置&KR0358;場于靜戎軍李允則典其事慶厯四年十二月辛¶
亥置保安靜戎軍&KR0358;場¶
　　　唐陸贄均節財賦六條¶
貞元十年五月贄奏請均節財賦凡六條一論兩税之¶
弊二請兩税以布帛為額不計錢數三論長吏以增戸¶
加税闢田為課績四論税限廹促五請以税茶錢置義¶
<pb:KR3k0032_WYG_186-14b>¶
倉以備水旱六論兼幷之家私斂重於公税¶
　　　宋朝三司使　淳化總計使　熈寧㑹計司(會/計)¶
　　　(式/)¶
度支使始於唐乾元元年第五琦鹽鐵使亦始於琦國¶
初沿後唐制(後唐長興元年張延明請置三/司使就命延明班宣徽使之下)併戸部為¶
三司使凡二十四案吏千餘人(建隆元年八月/李崇矩為使)乾德四¶
年正月定考課之法興國增判官之員(興國元年十二/月丁巳始置副)¶
(使以賈琰為之八年三/月癸亥分三司各置使)淳化四年五月戊申併為一使¶
<pb:KR3k0032_WYG_186-15a>¶
(魏羽判三司/  判官六員)十月庚午置二使分領左右計(魏羽/董儼)閏十¶
月己酉置總計使(陳恕為之判左右計事左右計使分/判十道事分天下為十道曰河南河)¶
(北河東闗西劍南淮南江南東西兩浙廣南道東京為/左計西京為右計各置判官領之五年七月詔給御前)¶
(印紙考課/以别能否)五年十二月辛丑三司復各置使(罷十道左/右計恕及)¶
(張延徳張鑑領之兩京十道復歸三部三使各領/一司局分相違簿書交錯綱條失序言論盈庭)咸平¶
六年六月丁亥復合為一使(以命冦凖/復置副)天聖元年正月¶
癸未命中丞劉子儀等與三司議裁減冗費寳元二年¶
五月癸卯詔張若谷等減省冗費慶厯二年四月戊寅¶
<pb:KR3k0032_WYG_186-15b>¶
命賈昌朝等省浮費嘉祐三年十一月癸酉置減省司¶
學士韓絳及陳升之吕景初等領之五年五月丁酉置¶
寛恤民力司六月乙亥遣官往諸路訪寛恤事六年八¶
月乙夘命知諫院楊畋詳定寛恤民力事遣使四出自¶
是州縣力役多所裁損凡省二萬三千六百二十三人¶
先是詔條奏衙前之役為害者治平元年十二月擇三¶
司尤繁要者五員用資淺人久任而責效熈寧三年八¶
月二十八日命王珪等編脩三司令式(十二月庚辰宰/臣王安石提舉)¶
<pb:KR3k0032_WYG_186-16a>¶
七年三月八日三司勅式成四百卷十月十六日己夘¶
詔三司置㑹計司以宰臣韓絳提舉初絳奏三司總天¶
下財賦其出入之數並無總要考校盈虚之法三司使¶
亦請刪修為䇿歳校增虧故有是命八年六月二十三¶
日提舉三司㑹計司上一州一路㑹計式九月十一日¶
丁夘絳奏罷㑹計司元豐五年改官制四月二十三日¶
以三司使安燾為戸部尚書(左右曹其屬有三曰度支/金部倉部凡官十有三左)¶
(曹分案五設吏四十右曹/分案五設吏五十有六)¶
<pb:KR3k0032_WYG_186-16b>¶
唐劉晏為九使財賦悉歸于一宋朝始分為二而三司¶
使居中發運使居外相為表裏　祖宗外置轉運司以¶
漕一路之賦内置三司使以總天下之財神宗始分天¶
下之財以為二司轉運司獨主民常賦與州縣酒税之¶
課其餘財利悉收於常平司掌其發斂儲之以待非常¶
之用罷三司而為户部轉運之財則左曹&KR0032;焉常¶
平之財則右曹&KR0032;焉　開寳六年八月乙巳令¶
諸州舊屬公使錢物盡數係省毋得妄有支費以留¶
<pb:KR3k0032_WYG_186-17a>¶
州錢物盡數係省始於此淳化五年十二月二十¶
一日初置諸州應在司具元管新收已支見在錢¶
物申省熈寧五年十月九日專置司驅磨天下帳¶
籍繼以旁通目子而天下無遺利而公使錢始立¶
定額¶
　　　宋朝歳賦¶
國朝混一之初天下歳入緡錢千六百餘萬太宗以為¶
極盛兩倍唐室矣天禧之末所入又增至二千六百五¶
<pb:KR3k0032_WYG_186-17b>¶
十餘萬緡嘉祐間又增至三千六百八十餘萬緡其後¶
月增歳廣至熈豐間合苖役市易等錢所入乃至六千¶
餘萬元祐之初除其苛急歳入尚四千八百餘萬渡江¶
之初東南歳入不滿千萬逮淳熈末遂增至六千五百¶
三十餘萬今東南歳入之數獨上供錢二百萬緡此祖¶
宗正賦也其六百六十餘萬緡號經制葢吕頥浩在户¶
部時復之七百八十餘萬緡號經總制葢孟庾秉政時¶
創之(陳&KR0019;良奏疏云宣和以贍軍糴本與應奉司無名/之斂合而為經制紹興以税契之類十餘色合而)¶
<pb:KR3k0032_WYG_186-18a>¶
(為總/制)四百餘萬緡號月樁(後又均撥為/月樁六軍)葢朱勝非當國¶
時取之自經制以下皆增賦也合茶鹽酒筭坑冶&KR0358;貨¶
糴本和買之入又四千四百九十餘萬緡宜民力之困¶
矣　政和間陳亨伯為陜西轉運使始議創經制錢大¶
率添酒價(取量添/酒錢)增税額(增收一/分税錢)官賣契紙(頭子/契錢)公家¶
出納毎千收二十三(取之㣲而/積之衆)其後行之東南又行之¶
京東西河北歳入數百萬緡靖康初廢建炎二年十月¶
癸亥戸書吕頥浩翰學葉夢得請復之於是先取鈔旁¶
<pb:KR3k0032_WYG_186-18b>¶
定帖錢命提刑掌之毋得擅用經制錢自此始(建議於/陜西後)¶
(乃行於/東南)總制之法創於紹興五年四月己未㕘政孟庾¶
請頭子錢增十錢癸亥收耆户長雇錢等辛未收人戸¶
合零就整等錢八月己酉又收常平五文頭子錢並令¶
諸州通判諸路提刑拘催(一本云紹興五年閏三月二/十五日己巳叅政孟庾置總)¶
(制司以税賦合零就整者别置籍拘收無額窠名尤多/取最髙之數以紹興十九年數為額二十六年七月賀)¶
(允中請改立經總制歳額從中制百十六年用李/朝正計専委倅貳歳入至一千七  二十五萬)其後¶
東南諸路歳收總制錢七百八十餘萬緡而四川不預¶
<pb:KR3k0032_WYG_186-19a>¶
大凡東南經總司錢歳收一千四百四十餘萬緡四川¶
歳收五百四十餘萬緡　江浙月樁錢自紹興二年始¶
自頥浩勝非並相以軍國不足創取江浙湖南諸路大¶
軍月樁錢以上供經制係省封樁等充數　崇寧三年¶
十一月始立上供錢物新格宣和元年户部稽攷諸路¶
上供錢物之數方今版圖僅及承平之半而賦入過宣¶
和之數¶
　　　天聖節浮費¶
<pb:KR3k0032_WYG_186-19b>¶
紀天聖元年正月癸未命官同三司議節浮費丁亥命¶
官較茶鹽礬税歳入登耗以聞二月庚申命張士遜吕¶
夷簡魯宗道議茶鹽法三月甲申詔比者營造土木多¶
内侍&KR0019;宣不闗有司工費無節自今先由三司度實用¶
然後給之明道二年四月壬子詔内外毋得進獻以祈¶
恩澤寳元二年五月癸夘命近臣同三司詳定節省浮¶
費六月壬戌詔曰自乗輿服御及宫掖所須宜如前詔¶
務從簡約若吏兵祿賜毋得裁減慶厯二年四月戊寅¶
<pb:KR3k0032_WYG_186-20a>¶
命御史中丞諫官同三司較景徳以來用度罷其不急¶
者五月壬子減皇后及宗室婦郊賜之半乙丑罷左藏¶
庫月進錢三年正月辛巳詔輔臣議蠲減天下差徭賦¶
斂七年三月癸未詔求寛恤民力之事聽官吏驛置以¶
聞上其副于轉運利害明白者轉運顓行之皇祐二年¶
正月壬子命近臣同三司較天下財賦出入之數五年¶
五月戊申詔轉運使毋得掊刻百姓取羡餘以助三司¶
嘉祐三年九月癸酉議罷&KR0358;茶法十月癸亥除河北鹽¶
<pb:KR3k0032_WYG_186-20b>¶
錢十一月癸酉議減冗費十二月乙巳詔三司歳上天¶
下稅賦之數三歳一㑹虧贏以聞四年二月己巳罷&KR0358;¶
茶三月戊戌命近臣同三司減定民間科率五年四月¶
丙戌命近臣同三司議均税六月乙亥遣官分行天下¶
訪寛恤民力事　志天聖初命三司及中丞劉均等取¶
景徳一歳用度較天禧所出省其不急者寳元中賈昌¶
朝言省不急用度命宻學張若谷諫議任中師司諫韓¶
琦議省冗費琦言當自掖庭始取賜予支費之數裁為¶
<pb:KR3k0032_WYG_186-21a>¶
中制詔内侍省裁定有司不與西兵久不解財用益屈¶
詔内侍以先帝時及天聖初籍較近嵗禁中用度增損¶
外則命中丞賈昌朝諫官田况張方平同三司議省冗¶
費内出詔書減皇后至宗室婦郊祠所賜之半著為式¶
公卿近臣以次減時王堯臣為三司使取陜西河北河¶
東三路未用兵前及用兵後歳出入財用之數㑹計以¶
聞至和中諫官范鎮上疏今中書主民樞宻院主兵三¶
司主財各不相知財已匱而樞宻院益兵不已民已困¶
<pb:KR3k0032_WYG_186-21b>¶
而三司取財不已願使中書樞宻通知兵民財利大計¶
與三司量其出入制為國用則民力少寛嘉祐三年樞¶
副張昇請罷民間科率及營造不急之物於是置減省¶
司於三司命學士韓絳陳升之御史吕景初總其事多¶
所裁省　景祐元年程琳上疏河北歳費芻糧千二十¶
萬其賦入支十之三陜西歳費千五百萬其賦入支十¶
之五餘悉仰給京師　范鎮奏疏備契丹莫若寛河北¶
河東之民備靈夏莫若寛闗陜之民備雲南莫若寛兩¶
<pb:KR3k0032_WYG_186-22a>¶
川湖嶺之民備天下莫若寛天下之民民力寛則知自¶
愛知自愛雖有外厄人人可用為兵用人人自愛之兵¶
以禦外虞何往而不克　司馬光言為今之術在隨才¶
用人而久任之養其本原而徐取之減損浮冗而省用¶
之¶
　　　至和便糴¶
建隆元年正月丁未詔河北歳豐榖賤命使置場增價¶
以糴至道二年八月以歳豐糴於江浙淮三年五月詔¶
<pb:KR3k0032_WYG_186-22b>¶
三司市糴咸平六年九月出内府綾錦糴於河北景徳¶
元年九月出内府銀糴於天雄祥符五年五月又出内¶
帑緡錢命三司博糴(先是三年九月罷江淮和糴九年/正月行陜西平糴天禧元年十一)¶
(月減河/北便糴)天聖元年七月十七日命朝臣往河北沿邊提¶
舉便糴六年十一月京西榖斗十錢命三司市糴至和¶
二年薛向言河北糴法之弊歳費錢五百萬得百六十¶
萬斛才直二百萬緡十一月己未詔向提舉便糴治平¶
元年八月十六日罷之以屬漕臣(元祐元年五月一日/李常請復置紹聖四)¶
<pb:KR3k0032_WYG_186-23a>¶
(年四/月罷)元豐七年八月十六日給户部右曹錢六千萬充¶
陜西邊糴乾道元年正月二十日少農張宗元言輦下¶
供餽歳用糧一百五十餘萬石二浙苖米不過八十餘¶
萬七十萬皆仰收糴　紹興十八年閏八月甲子命臨¶
安平江府淮東西湖北三總領歳糴米百二十萬石有¶
竒先是八年四月庚申初置户部糴場於臨安¶
　　　建炎提舉户部財用¶
建炎元年六月壬午戸書張慤同知宻院李綱請以版¶
<pb:KR3k0032_WYG_186-23b>¶
曹事委之七月二十五日命慤兼提舉措置戸部財用¶
十二月(日厯九/月丁未)户書黄潜厚為延康殿學士提舉醴泉¶
觀同提舉措置紹興五年閏二月丁夘(二十/二日)詔足食足¶
兵今日先務户書章誼専功措置財用參政孟庾提領¶
己巳庾乞以總制司為名七月己夘沈與求以參政兼¶
措置財用(孟庾以提領措置財用為/名與求止云兼權措置)三十二年四月己¶
巳吴芾言大農之財一歳所入幾五千萬而内藏激賞¶
不與焉㑹其多寡比景徳全盛時十増其四地不足而¶
<pb:KR3k0032_WYG_186-24a>¶
賦加多　建炎三年三月尚書左丞葉夢得除資政殿¶
學士提舉中太乙宫兼侍讀提舉户部財用(夢得辤/不拜)嘉¶
熈四年五月與懽以端明殿學士提舉萬夀觀提領戸¶
部財用(兼侍/讀)¶
紹興末始造楮乾道四年造成第一界纔一千萬耳至¶
七年行第二界即置局収第一界自是率以為常淳熈¶
六年始疊用第六第七兩界共四千八百餘萬其後又¶
以第八界收換第六界兩界之數増至六千二百餘萬¶
<pb:KR3k0032_WYG_186-24b>¶
自是毎界増至四千萬兩界並行止八千萬開禧用十¶
一十二兩界調度不給又出十三界併行遂增至十四¶
千萬嘉定初出十四十五界共八千萬以收三界以一¶
易二嘉熈中四十一千萬有竒　孝宗用錢端禮䇿用¶
㑹子先積見錢以為之母所出不過二千萬三年一界¶
必與換易紹熈間印出寖多其後毎當兊界輒復展年¶
至開禧累界之數凡一億萬餘過隆興元額幾五倍矣¶
　　　紹興復常平法¶
<pb:KR3k0032_WYG_186-25a>¶
常平之政有提舉官自熈寧始建炎元年六月併歸提¶
刑司常平之財所存一二猶以億萬計二年八月癸丑¶
朔復諸路常平官十月壬戌詔翰學葉夢得等討論常¶
平法條具取㫖青苖斂散永不施行又命戸書吕頥浩¶
十二月戊午頥浩等言此法不宜廢如免役坊場亦可¶
行惟青苖市易當罷三年正月庚寅追還糴本紹興八¶
年冬李光言常平法本於耿壽昌豈可以安石而廢九¶
年復提舉官使掌其政十五年八月己未復命提舉茶¶
<pb:KR3k0032_WYG_186-25b>¶
鹽官兼領常平(先是三年正月己未/命憲臣兼提舉常平)¶
　　　乾道制國用使¶
乾道二年十二月辛夘詔宰相兼制國用使參政同知¶
國用事(以三省戸房/國用司為名)庶幾上下同徳永底阜康三年二¶
月庚申詔國用司具宫禁百官三司將校軍人月支數¶
及泛用造册以進永為定式五年二月戊申(二十/一日)罷制¶
國用司併歸戸房八年正丞相官名四月詔丞相事無¶
不綂其兼制國用與參政更不入銜嘉泰四年十二月¶
<pb:KR3k0032_WYG_186-26a>¶
五日詔右丞相兼國用使參政同知國用事侍從卿監¶
為參計同參計官參考内外財賦所入經費所出㑹計¶
而總覈之¶
周以冢宰制國用(質歳/成)漢以丞相調軍食唐以宰相兼¶
度支(元和二年八月辛酉宰/相武元衡兼判戸部事)　開寳五年十一月庚辰¶
命參政薛居正兼提㸃三司(吕餘/慶)　天聖元年詔三路¶
軍儲出山澤之利移用不足二府大臣其經度之遂置¶
計置司　司馬光請以宰相領總計之職¶
<pb:KR3k0032_WYG_186-26b>¶
　　　慶元役法撮要¶
淳熈十四年二月十四日中書舍人陳居仁請下勅令¶
所取祖宗免役舊法并紹興十七年後續㫖參考删修¶
為一書名曰役法撮要後勅局中廢事寢慶元二年九¶
月二十一日吏書許及之言勅局修海行法令求以便¶
民者莫切於役法請以新舊法删潤成一書赴尚書省¶
審訂然後繕冩進呈鏤板頒天下六年四月十五日上¶
之凡一百八十九卷并慶元寛恤詔令四百二十六卷¶
<pb:KR3k0032_WYG_186-27a>¶
同進　始繇踐阼萃三百餘事之詔書上踵中興别二¶
十五章之役要　紹興十七年十一月丙寅宰臣上紹¶
興常平免役勅令格式四百九十九卷詔鏤板頒之¶
　¶
　¶
　¶
　¶
　¶
<pb:KR3k0032_WYG_186-27b>¶
　¶
　¶
　¶
　¶
　¶
　¶
　¶
　玉海卷一百八十六¶
