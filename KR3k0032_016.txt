#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷十六
#+PROPERTY: JUAN 卷十六
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷十六
<pb:KR3k0032_WYG_016-1a>¶
欽定四庫全書¶
　玉海卷十六¶
　　　　　　　　　　　　宋　王應麟　撰¶
　地理¶
　　異域圖書¶
　　　漢别國方言¶
唐志小學類揚雄十三卷(隋志同/郭璞注)　風俗通義曰為政¶
之要辨風正俗最其上也周秦常以嵗八月遣輶軒之¶
<pb:KR3k0032_WYG_016-1b>¶
使求(一作/采)異代方言還奏籍之藏於秘室及嬴氏之亡¶
遺脫無見之者蜀人嚴君平有千餘言林閭翁孺才有¶
梗概之法揚雄好之天下孝廉衞卒交㑹周章質問以¶
次注續二十七年爾乃治正凡九千字其所發明猶未¶
若爾雅之閎麗也張竦以為垂諸日月不刋之書　晁¶
氏志方言十三卷雄齎油素問上計孝廉異語悉集之¶
題其首曰輶軒使者絶代語釋别國方言　書目十¶
四卷題輶軒使者絶代語釋别國方言劉歆與雄書¶
<pb:KR3k0032_WYG_016-2a>¶
取方言及雄荅皆云十五卷今本疑有亡軼　雄為郎¶
一嵗作繡補靈節龍骨之銘詩三章及天下上計孝廉¶
雄問異語紀十五卷積二十七年成帝時劉子駿與雄¶
書曰聞子雲獨採集先代絶言異國殊語為十五卷非¶
澹雅之才沈鬰之思不能經年鋭精以成此書雄答書¶
曰常聞先代輶軒之使奏籍之書皆藏於周秦之室蜀¶
人有嚴君平臨卭林閭翁孺者深好訓詁　郭璞序三¶
五之篇著而獨鍳之功顯不出戸庭而坐照四表不勞¶
<pb:KR3k0032_WYG_016-2b>¶
疇咨而物來能名考九服之逸言標六代之絶語真洽見¶
之竒書不刋之碩記也　選注引揚雄蜀王本紀曰蜀¶
之先名曰&KR0345;叢拍濩魚鳬開明是時人民椎髻左言¶
張衡&KR0019;注引方言荀子注引方言　子雲精於小學多¶
見先秦古書故方言多識竒字太&KR0007;多竒語　本&KR0019;及¶
蓺文志無方言　後魏書劉昞字延明著方言三卷¶
　　　漢異物志¶
隋志東方朔十洲記一卷(唐志神仙家/文選注引之)神異經一卷(張/華)¶
<pb:KR3k0032_WYG_016-3a>¶
(注崇後漢文選注引之/    文目唐志二卷)後漢議郎楊孚撰異物志一卷¶
(一云交州異物/志  唐志同)吳萬震南州異物志一卷(選江賦/注引之)束晳¶
撰發&KR0041;記一卷載物産之異朱應扶南異物志一卷張¶
騫出關志一卷凉州異物志一卷許善心撰方物志二¶
十卷(大業四/年奏之)　唐志沈瑩臨海水土異物志(選注/引之)陳祈¶
暢異物志各一卷京兆郡方物志二十卷諸郡土俗物¶
産記十九卷房千里南方異物志孟琯嶺南異物志各¶
一卷劉恂嶺表録異三卷　武紀元鼎六年珠厓儋耳¶
<pb:KR3k0032_WYG_016-3b>¶
張晏曰異物志二郡在海中　晉書續咸著遠游志異¶
物志皆十卷　唐志沈懐遠南越志五卷　書目南越志¶
五卷宋沈懐逺載三代至晉南越疆域事跡　選注引異¶
物志南越志又蜀都賦注引譙周異物志水經注引楊¶
氏南裔異物志¶
　　　漢匈奴地圖¶
南匈奴&KR0019;建武二十二年右奥鞬日逐王比宻遣漢人¶
郭衡奉匈奴地圖二十三年詣河西太守求内附¶
<pb:KR3k0032_WYG_016-4a>¶
　　　漢中興四夷國俗風土¶
後東夷&KR0019;序自中興之後四夷來賔雖有乖畔而使驛¶
不絶故國俗風土可得略記凡蠻夷戎狄總名四夷猶¶
公侯伯子男皆號諸侯　南蠻&KR0019;論漢氏征伐戎狄文¶
約所沾風聲所流幾將日所出入處著自山經水志者¶
亦略及焉　西域&KR0019;論西域風土之載前古未聞漢世¶
張騫懐致逺之略班超奮封侯之志　東夷(夫餘挹婁/髙句驪句)¶
(驪一名貊柬沃沮/濊韓馬辰弁倭)南蠻(巴郡南郡蠻/板楯蠻夷)西南夷(夜郎滇王/哀牢夷卭)¶
<pb:KR3k0032_WYG_016-4b>¶
(都夷莋都夷冉/駹夷白馬氐)西羌(爰劍滇良麻奴/湟中月氐胡)西域(拘彌于窴西/夜安息大秦)¶
(大月氏天竺東離栗弋奄蔡莎/車疏勒蒲類東且彌車師前王)南匈奴　烏桓　鮮卑¶
　　　晉華陽國志¶
書目十卷晉散騎常侍常璩撰志巴漢風俗并公孫述¶
以後據蜀事　元豐間呂大防為叙云蜀記之可觀未¶
有過此　蜀記三卷唐鄭暐載建蜀之因及人物古跡¶
　漢地理志注牂柯引華陽國志　隋志常寛蜀志一¶
卷¶
<pb:KR3k0032_WYG_016-5a>¶
　　　宋武北征記¶
隋志一卷戴氏撰¶
　　　梁方國使圖　職貢圖¶
裴子野&KR0019;武帝時西北逺邊有白題及滑國遣使由岷¶
山道入貢子野曰漢潁陰侯斬胡白題將一人服䖍注¶
云胡名也又漢定逺侯擊虜入滑此其後乎時人服其¶
博識敕使撰方國使圖廣述懐來之盛自要服至海表¶
凡二十國　梁元帝職貢圖序曰甘泉寫閼氏之形後¶
<pb:KR3k0032_WYG_016-5b>¶
宮玩單于之圖賛曰北通&KR0007;菟南漸朱鳶(詳見内/附類)　後¶
漢東夷&KR0019;文選注引外國圖水經注亦引之(又見/通典)　南¶
史滑國車師别種漢永建元年八滑從班勇擊北虜有¶
功勇上八滑為後部親漢侯梁天監十五年始遣使獻¶
方物普通元年二月滑國遣使獻黄師白貂裘波斯錦¶
三年八月甲子白題國遣使朝貢七年大同元年三月¶
辛未滑國朝貢七年又朝貢¶
　　　隋西域圖記¶
<pb:KR3k0032_WYG_016-6a>¶
裴矩&KR0019;大業二年西域諸國至張掖交市令矩護視乃¶
訪諸商胡國俗山川險易撰西域圖記三卷合四十四¶
國别造地圖凡為三道北道起伊吾中道起髙昌南道起¶
鄯善于闐總湊燉煌還奏之三年矩說髙昌伊吾等入朝¶
後破吐谷渾拓地數千里　志三卷(唐志/同)西域道里記三¶
卷諸蕃國記十七卷(失姓/名)方物志二十卷(見/上)　史記正義¶
云西域圖記鉢汗古渠搜也　唐志裴矩髙麗風俗一卷¶
　　　唐西域記¶
<pb:KR3k0032_WYG_016-6b>¶
志(見/後)　書目十二卷貞觀中&KR0007;奘譯辨機撰&KR0007;奘徧歴¶
西域一百三十八國因記其山川聚落風俗古跡之詳¶
(一云&KR0007;奘所歴一百一十國&KR0019;聞二/十八國山川風俗釋氏事迹皆錄)　志地理有王元¶
䇿中天竺國行記十卷程士章西域道里記三卷韋&KR0042;¶
機西征記(卷/亡)達奚通海南諸蕃行記一卷(書目云西南/海諸蕃行記)¶
(一卷唐上元中唐州刺史達奚&KR0042;通撰&KR0042;通以大理司/直使海外自赤土至䖍郍凡經三十六國略載其事)¶
北史後魏董琬等出鄯善招撫九國來貢獻者十六國¶
琬等使還言西域自漢武時五十餘國後稍相并至太¶
<pb:KR3k0032_WYG_016-7a>¶
延中為十六國分其地為四域(小渠長蓋/以百數)出西域本有¶
二道後更為四出¶
　　　唐髙麗封域圖¶
髙麗&KR0019;太宗已禽突厥頡利建武遣使者賀并上封域¶
圖　帝曰髙麗地止四郡　隋末髙建武嗣王　賈言¶
志曰髙麗秘記曰不及九百年當有八十大將滅之¶
　　　唐貞觀方物錄¶
貞觀二十一年三月十一日詔以逺夷各貢方物其草¶
<pb:KR3k0032_WYG_016-7b>¶
木雜物有異常者所司其詳錄焉　按㑹要如葉護之¶
蒲萄康國之金桃伽國之鬱金香伽羅之鉢羅花達國¶
之佛土菜皆竒物也至如環王之大珠于闐之寶帶吐¶
蕃之金鵝髙昌之錯刀又㑹要所不載者(詳見/朝貢)　書目¶
有唐夷狄貢一卷始於北突厥終於師子國而以雜記¶
附焉並唐貞觀以來諸國貢獻等事¶
　　　唐西域圖志¶
志西域圖志六十卷西域平髙宗遣使分徃康國吐火¶
<pb:KR3k0032_WYG_016-8a>¶
羅訪其風俗物産畫圖以聞詔史官撰次許敬宗領之¶
顯慶三年上　㑹要顯慶三年五月九日以西域平遣¶
使分徃康國吐火羅國等訪風俗物産及古今廢置畫¶
圖以進令史官撰西域圖志書成學者稱其博(西域/&KR0019;同)龍¶
朔元年六月十七日吐火羅道置州縣使王名逺進西¶
域圖記并請以十六國分置都督府州縣開元中安西¶
都護蓋嘉惠撰西域記　志釋氏類&KR0007;奘大唐西域記¶
十二卷辨機西域記十二卷(見/上)　地理志天寶中&KR0007;宗¶
<pb:KR3k0032_WYG_016-8b>¶
問蕃國逺近王忠嗣以西域圖對纔十數國(見/後)　通典酈¶
元注水經河之發源引禹記山經釋法顯遊天竺記釋¶
氏西域記¶
　　　唐西域圖¶
㑹要天寶六載四月二十五日上問諸蕃諸國逺近鴻¶
臚卿王忠嗣上言曰謹按西域圖(云/云)自陀拔恩單國至¶
史國凡十有二(陀拔恩單羅刹支都槃勃達河没政/蘭湼滿沙蘭石國罽賔東术史國)¶
魏志云自虞暨周西戎有白環之獻東夷有肅慎之貢¶
<pb:KR3k0032_WYG_016-9a>¶
皆曠世而至及漢遣張騫使西域窮河源經歴諸國置¶
都護以總領之然後西域之事具存史官得詳載焉¶
張騫至大宛大月氏大夏康居而&KR0019;聞其旁大國五六¶
具為天子言其地形所有語皆在西域&KR0019;(吏士争言/外國竒怪)¶
　　　唐西陲要略　西戎記¶
志兵書類范&KR0019;正西陲要略三卷韋臯開復西南夷(舊/紀)¶
(作/蠻)事狀十七卷(㑹要云十卷貞元十/四年十一月己未進)　雜&KR0019;記類裴肅¶
平戎記五卷李德&KR0073;西蕃㑹盟記三卷西戎記二卷¶
<pb:KR3k0032_WYG_016-9b>¶
舊史范傳正遊西邊著西陲要略三卷　舊紀貞元十¶
四年十一月己未韋臯進開西南蠻事狀十卷叙開復¶
南詔之由¶
　　　唐南詔地圖¶
南詔&KR0019;貞元十年六月雲南王異牟尋獻地圖方物請¶
復號南詔　西域&KR0019;貞觀二十二年東天竺王送牛馬¶
餽軍迦没路國獻異物并上地圖請老子象¶
　　　唐西極圖¶
<pb:KR3k0032_WYG_016-10a>¶
元稹進西北邊圖狀臣先畫聖唐西極圖三面草本並¶
畢於思政殿奉㫖云諸家所進河隴圖勘驗皆有差異¶
并檢尋近日烽鎮城堡不得令臣所畫稍須精詳臣别¶
畫京西京北州鎮烽戍道路等圖一面纎毫必載尺寸¶
無遺若邊上奏報煙塵陛下可坐觀處所猶慮閲覽有¶
煩尋於古今圖籍之中纂撰京西京北圖經四卷所冀¶
袵席之上欹枕而郡邑可觀游幸之時倚馬而山川盡¶
在(稹樂府云開逺門前萬里堠今來蹙到行原州/去京五百而近何其逼天子縣内半没為荒陬)　田¶
<pb:KR3k0032_WYG_016-10b>¶
牟為入吐蕃使太和八年四月進入蕃行記圖一軸并¶
圖經八卷¶
　　　唐戴斗諸蕃記¶
書目唐幽州判官張建章撰一卷載朔漠羣蕃囘鶻等¶
族類本末及道里逺近(唐志/同)　唐志張建章渤海國記¶
三卷(太和/中)李繁北荒君長錄三卷　隋志北荒風俗記¶
諸蕃風俗記各二卷(失姓/名)　王貽孫云武后時婦人始¶
拜而不跪張建章渤海記言之¶
<pb:KR3k0032_WYG_016-11a>¶
　　　唐雲南記　南詔錄　雲南志¶
書目雲南志十卷咸通中樊綽撰以南蠻程塗山川城¶
鎮名號諸蠻族類風俗物産纂為十門南詔錄三卷(唐/志)¶
(卷/同)唐徐雲䖍撰乾符中南詔請通好邕州節度使辛讜¶
遣雲䖍復命使囘錄所見聞上之　㑹要元和十三年¶
六月宰臣袁滋撰雲南紀五卷上之(滋貞元十年使南/詔  舊史云雲南)¶
(記記志雲/南  五卷)乾符五年七月邕管節度辛讜遣從事徐雲¶
䖍通好南詔凡水陸四十七程至善闡府遇驃信游獵¶
<pb:KR3k0032_WYG_016-11b>¶
尚去雲南十六程叙好而還進南詔錄三卷　志竇滂¶
雲南别錄一卷(叙南蠻族/類及風土)雲南行記一卷樊綽蠻書十¶
卷(咸通蔡/襲從事)　書目樊綽南蠻記十卷(載南/詔)　國史志辛¶
怡顯至道雲南錄三卷(皇朝至道/初書所歴)　崇文目雲南風俗¶
記一卷¶
　　　唐雲南行紀¶
晁氏志韋齊休二卷長慶三年從韋審規使雲南紀徃¶
來道里及見聞序謂雲南所以能為唐患者以開道越¶
<pb:KR3k0032_WYG_016-12a>¶
巂耳若自黎州之南清溪闗外盡斥棄之疆塲可以無¶
虞不然憂未艾也及唐之亡禍果由此本朝棄巂州不¶
守而蜀遂無邊患¶
　　　唐十道四蕃志(見/上)¶
六典戸部郎中掌天下州縣十道貢賦之差闗内道逺¶
夷則控北蕃突厥之朝貢河南道逺夷則控海東新羅¶
日本之貢獻河北控契丹奚靺鞨室韋隴右控西域胡¶
戎江南控五溪之蠻劍南控西河羣蠻嶺南控百越林¶
<pb:KR3k0032_WYG_016-12b>¶
邑扶南之貢獻主客掌諸蕃朝聘之事凡四蕃之國經¶
朝貢已後自相誅絶及有罪見滅者蓋三百餘國今所¶
存者有七十餘國(三姓葛邏祿至焉耆/突騎施等七十國)　國史志韓郁¶
十道四蕃引一卷　舊紀元和二年四月庚辰嶺南節¶
度使趙昌進瓊管儋振萬安六州六十二洞歸降圖¶
史記正義引康氏外國&KR0019;宋膺異物志廣志裴矩西域¶
記裴氏廣州記道書福地記　漢地理志注師古引裴¶
氏廣州記(裴/淵)　吳呂岱&KR0019;表分海南三郡為交州海東¶
<pb:KR3k0032_WYG_016-13a>¶
四郡為廣州注引王隱交廣記(唐志交州以來/外國&KR0019;一卷)¶
　　　太平興國海外諸域圖¶
三年正月丁未知廣州李符獻海外諸域圖嶺表花木¶
圖各一八年八月丁酉辰州言溪錦溆富等四州蠻求¶
内附輸租税詔令州長吏察其謡俗情偽并按視山川¶
地形具圖來上　天禧二年六月壬寅富州刺史向通¶
漢以五溪地理圖來上乞留京師不允以為防禦使¶
咸平六年五月乙卯知廣州凌䇿上海外諸蕃地理圖¶
<pb:KR3k0032_WYG_016-13b>¶
　國史志崔峻華夷列國入貢圖二十卷　吳育錄上¶
真宗時通西域諸蕃事迹(真宗命潘羅支攻殺李/繼遷其子徳明遂歸順)　曽¶
致堯西陲要紀十卷范旻邕管記三卷¶
　　　景德交州圖¶
景德三年七月壬戌沿海安撫使邵曄上邕州至交州¶
水陸路及控制宜州山川四圖上曰祖宗開疆若此廣¶
大謹守而已安用勞民以貪無用之土如有叛亂不得¶
不除爾未幾黎龍廷請入貢四年七月乙亥遣弟明昶¶
<pb:KR3k0032_WYG_016-14a>¶
入貢辛巳授以官爵　邵曄&KR0019;上邕州至交州水陸路¶
及宜州山川等四圖頗詳控制之要(曄景德中充交趾/安撫國信使改命)¶
(為緣海安撫使許以便宜設方/畧自詒書安南諭朝廷威德)　康定二年劉渙抵青¶
唐得誓書與西州地圖以獻四月庚辰渙為秦隴招安¶
蕃落使　陳承韞撰南越記一卷　乾道九年安南入¶
貢客省承詔具風俗及貢物名數為安南土貢風俗一¶
卷¶
　　　天禧雲南錄¶
<pb:KR3k0032_WYG_016-14b>¶
見錄類¶
　　　康定四夷&KR0027;鑑¶
元年九月四日丙辰學士王堯臣等上渭州推官魏庭¶
堅所撰四夷&KR0027;鑑三十卷殿中丞王琥獻平戎方略並¶
送史館¶
　　　嘉祐契丹地圖¶
祥符中知制誥王曽奉使撰契丹志一卷載經歴山川¶
城郭嘉祐二年四月辛未通判黄州趙至忠上契丹地¶
<pb:KR3k0032_WYG_016-15a>¶
圖及北庭雜記十卷言北中事尤詳¶
　　　熙寧北道刋誤志¶
熙寧中集賢校理王瓘承詔撰十五卷載遼使所歴州¶
郡風土人物故實刋其謬誤(北敵通好久嵗遣使賔餞/以郡邑圖經脱誤不足以)¶
(對敵人之問詔王瓘考正為一書/及成凡十五卷賜名北道刋誤志)　契丹疆宇圖二卷¶
地理圖一卷不知作者　武珪自契丹還上廣平淀受¶
禮圖　嘉祐元年蕭扈來賀正言陽武寨天池廟侵北¶
界詔館伴使王洙持圖道本末　晁迥&KR0019;使契丹還奏¶
<pb:KR3k0032_WYG_016-15b>¶
北庭記　陳堯叟著請盟錄三卷　劉敞使契丹能知¶
古北口松亭柳河道里之迂直以詰遼人敵驚顧羞恧¶
吐實以告多識博極至此豈不足以外折四夷之姦心¶
表中國之有人哉¶
　　　元豐五路對境圖¶
五年六月己未上批先有西界對境圖西討以來奏報¶
文字指畫山川道里多異同無以考證令逐路選委出¶
界熟知賊境次第者差畫工同指說山川堡寨西賊聚¶
<pb:KR3k0032_WYG_016-16a>¶
兵處地名畫對境地圖以色别之上樞宻院候到取舊¶
對境圖及軍興奏報比對考校繪為五路都對境圖¶
　　　崇寧雞林志¶
書目雞林志二十卷崇寧中吳拭使髙麗撰載往囘事¶
跡及一時詔誥　又三十卷王雲撰其類有八自髙麗¶
事類至海東僃檢(雲從拭/使髙麗)　雞林類事三卷崇寧初孫¶
穆撰叙土風朝制方言附口宣刻石等文　唐藝文志¶
奉使髙麗記一卷¶
<pb:KR3k0032_WYG_016-16b>¶
　　　淳熙三國史記¶
元年五月二十九日明州進士沈忞上海東三國史記¶
五十卷賜銀幣百付祕閣¶
　　　淳熙北邊僃對¶
淳熙(闕/)年程大昌在講筵孝宗問北方地里後因追記¶
古來中華北狄樞紐相闗者條列推言之首以四海為¶
之總統次載秦漢以來縁邊州郡凡北狄名號境土山¶
川牙庭城障沙漠闗塞所在加以辨説為六卷　李燾¶
<pb:KR3k0032_WYG_016-17a>¶
著南北攻守錄三十卷¶
　　　三國史記¶
書目五十卷髙麗金富軾撰首載新羅次髙句麗¶
次百濟有紀表　海東三國通厯十二卷髙麗髙¶
得相撰係以中朝歴代正朔　唐志裴矩髙麗風¶
俗一卷¶
　　京輔¶
　　　古帝王建都¶
<pb:KR3k0032_WYG_016-17b>¶
包犧氏都陳神農氏都陳而别營于曲阜黄帝都於涿¶
鹿少皥始自窮桑而遷都曲阜顓頊始自窮桑而徙邑¶
商丘髙辛建都于亳(以上見/晉志)堯都平陽舜都蒲坂禹都¶
陽城自契至湯八遷湯始居亳周文王都豐武王都鎬¶
　書陶唐有此冀方孔安國曰冀州堯所都　春秋疏¶
堯治平陽舜治蒲坂禹治安邑三都相去各二百餘里¶
俱在冀州　後郡國志注汲&KR0193;書禹都陽城(世本同陽/前漢志)¶
(翟夏禹國師古/日本禹所受封)　括地志涿鹿故城在媯州(上谷/郡)東南¶
<pb:KR3k0032_WYG_016-18a>¶
五十里本黄帝所都太康地里志城東一里有阪泉¶
史記正義堯都平陽詩唐國徐才宗國都城記曰(隋志/三卷)¶
其北夏禹都　穀梁疏冀州者天下之中州自唐虞及¶
夏殷皆都焉是天子之常居鄒衍著書云九州之内名¶
曰赤縣赤縣之畿從冀州而起　明王奉若天道建邦¶
設都¶
　　　堯都¶
禹貢冀州既載注堯所都也先施賦役載於書　地理¶
<pb:KR3k0032_WYG_016-18b>¶
志河東郡平陽應劭曰堯都也在平河之陽¶
　　　夏縣内　殷邦畿　三亳　周畿内　封畿¶
王制凡四海之内九州州方千里州建百里之國三十¶
七十里之國六十五十里之國百有二十凡二百一十¶
國名山大澤不以封餘為附庸閒田八州州二百一十¶
國注此大界方三千里三三而九方千里者九一為縣¶
内餘八各立一州此殷制也周公制禮大界方七千里¶
方千里者四十有九一為畿内餘四十八八州各有方¶
<pb:KR3k0032_WYG_016-19a>¶
千里者六一州封地五百里者四(大/國)四百里者六三百¶
里者十一(次/國)方二百里者二十五及方百里者(小/國)正義¶
夏時萬國地餘三千里　天子之縣内方百里之國九七¶
十里之國二十一五十里之國六十三凡九十三國餘¶
以祿士為閒田注縣内夏時天子所居州界名也殷曰¶
畿殷頌(&KR0007;/鳥)邦畿千里維民所止周亦曰畿畿内大國九¶
者三公之田三致仕者副之為六餘三待封王之子弟¶
次國卿之田六致仕者副之又三為三孤田餘六待封¶
<pb:KR3k0032_WYG_016-19b>¶
王之子弟小國大夫田二十七致仕副之為五十四餘¶
九亦待封王子弟正義殷周稱畿唐虞稱服故云夏時¶
畿内稱縣(禹之初有四百國湯/承夏制為九十三國)　穀梁寰内諸侯尹更¶
始曰天子以千里為寰　周書度邑因有夏之居即河¶
南是也徐廣云在陽城後居陽翟皇甫謐云都平陽括¶
地志云自禹至太康與唐虞皆不易都城　詩殷武設¶
都于禹之績商邑翼翼四方之極注京師也箋商邑之¶
禮俗可則傚　書立政三亳阪尹正義鄭&KR0007;以為三亳¶
<pb:KR3k0032_WYG_016-20a>¶
蓋湯舊都之民服文王者分為三邑東成臯南轘轅西¶
降谷皇甫謐以為&KR0041;為北亳穀熟為南亳偃師為西亳¶
　括地志宋州穀熟西南三十五里南亳故城即湯都¶
北五十里&KR0041;城為景亳湯所盟也因景山為名河南偃¶
師為西亳帝嚳及湯所都盤庚所遷(漢志偃師有尸鄉/湯所都臣瓉曰湯)¶
(居亳今濟/隂薄縣)亳邑故城在偃師縣西四十里(帝嚳都亳故/曰從先王居)¶
湯自南亳遷西亳仲丁遷敖(滎陽/故城)河亶甲居相(内黄東南/十三里名)¶
(殷/城)祖乙居耿(龍門東南/十二里)盤庚渡河南居西亳是五遷也¶
<pb:KR3k0032_WYG_016-20b>¶
　禮職方氏方千里曰王畿(注同王/制注)　大司馬方千里¶
曰國畿(詳見/上)　縣士注距王城三百里至四百里曰縣¶
　大行人邦畿方千里　大司徒日至之景尺有五寸¶
謂之地中天地所合四時所交風雨所㑹隂陽所和乃¶
建王國制其畿方千里而封之　漢志雒邑與宗周通¶
封畿為千里　宋書沈懐文曰周制封畿漢置司&KR0032;¶
　　　商五邦¶
盤庚(上/)不常厥邑于今五邦注湯遷亳仲丁遷囂河亶甲¶
<pb:KR3k0032_WYG_016-21a>¶
居相祖乙居耿我往居亳凡五徙國都釋文馬氏云五¶
邦謂商丘亳嚻相耿也¶
　　　周鎬京　京師¶
詩公劉京師之野于時處處(後志美陽岐有/周城太王所徙)　文王有¶
聲作邑于豐(箋徙都/于豐)宅是鎬京維&KR0027;正之武王成之(豐/豐)¶
(邑在豐水西鎬京在豐水東十魚藻王在在鎬西括地/志周豐宮在雍州鄠縣東三  五里鎬在雍州  南二)¶
(十五里紀徐廣曰豐鎬相去二十五里皆在長安南/帝王世  文王受命徙都豐  畢命宗周注鎬京也)¶
(漢志注師古曰今昆明池北鎬陂是/  周官注成王雖作洛邑猶還西周)　漢志周公營雒¶
<pb:KR3k0032_WYG_016-21b>¶
邑以為在于土中諸侯蕃屏四方故曰京師¶
　　　周東都　㑹諸侯　洛師　卜洛圖　匠人營¶
　　　國¶
洛誥乙卯朝至洛師我卜河朔黎水卜澗水東瀍水西¶
惟洛食我又卜瀍水東亦惟洛食伻來以圖及獻卜孔¶
氏曰澗東瀍西今河南城也即王城也瀍水東今洛陽¶
也即下都也遣使以所卜地圖及吉兆來告成王(水經/注河)¶
(南縣故郟鄏地京相璠曰郟山名鄏地邑公括地志王/城一名河南城本郟鄏郟山名鄏邑名周  新築在河)¶
<pb:KR3k0032_WYG_016-22a>¶
(南縣北九里苑内東北隅平王/以下十二王都此敬王徙成周)　車攻宣王復㑹諸侯¶
于東都(王城也王平王定都于王城敬王徙居/成周考  以王城故地封其弟威公)四牡龐¶
龐駕言徂東(東都洛/邑也)駕彼四牡四牡奕奕赤芾金舄㑹¶
同有繹　左傳成王城成周為東都　書序東郊成周¶
鄭注云天子之國五十里為近郊今河南洛陽相去則¶
然(君陳畢公尹殷民在下都/之地命書皆謂之東郊)　史記武王謂周公曰自¶
洛汭延于伊汭居易無固我南望三塗北望嶽鄙顧瞻¶
有河粤瞻伊洛毋逺天室營周居于洛邑太史公曰學¶
<pb:KR3k0032_WYG_016-22b>¶
者多稱周伐紂居洛邑其實不然武王營之成王使召¶
公卜之居九鼎焉而復都豐鎬至平王乃遷洛　婁敬¶
曰周公營成周都雒以為此天下中諸侯四方納貢職¶
道里鈞　帝王世紀后稷始封邰公劉徙邑於豳太王¶
徙邑於岐山之陽南有周原故始改號曰周王季徙程¶
書序曰維周王季宅程是也文王徙都於豐武王營洛¶
邑而定鼎焉今洛陽西南洛水之北有鼎中觀是也周¶
公相成王以豐鎬偏處西方貢不均乃使召公卜居洛¶
<pb:KR3k0032_WYG_016-23a>¶
水之陽以即土中故援神契曰八方之廣周洛之中遂¶
築新邑營定九鼎以為王之東都公羊傳曰王城者何¶
東周也成王既卜營洛邑建明堂朝諸侯復還豐鎬書¶
序曰還歸在豐世本曰懿王居犬丘平王徙居洛洛誥¶
所謂新邑也敬王東居成周遂徙都至赧徙居西周¶
白虎通夏為夏邑殷為商邑周為京師　通鑑外紀七¶
年武王作邑于鎬成王定鼎郟鄏周公至洛營築是為¶
王城郛方七十里曰此天地之中道里均也周公又營¶
<pb:KR3k0032_WYG_016-23b>¶
成周遷頑民　隋李德林&KR0019;謹案大&KR0019;周公四年建侯¶
衞五年營成周六年制禮作樂　輿地志成周在城東¶
故曰東周　博物志周在中樞三河之分風雨所起四¶
險之國　後漢志雒陽(摯虞曰古/之周南)周時號成周(公羊傳/東周也)¶
(何休日周道始成王之所都也帝王世紀曰城東西六/里十一步南北九里一百步晉元康地道記曰城内南)¶
(北九里七十步東西六里十步/為地三百頃十二畆三十六步)河南周公所城雒邑也¶
春秋時謂之王城(鄭&KR0007;詩譜曰周公攝政五年成王宅/雒邑使召公先相宅既成謂之王城)¶
(博物記日王城方七百二十丈郛方七十里南/望雒水北至陜山地道記曰去雒城四十里)東城門¶
<pb:KR3k0032_WYG_016-24a>¶
名鼎門北城門名乾祭　呂氏曰平王東遷之後所謂¶
西周者豐鎬也東周者東都也威烈王之後所謂西周¶
者河南也東周者洛陽也　王城非天子時㑹諸侯則¶
虛之下都則保釐大臣所居　書之言洛皆謂之成周¶
左氏第言子朝既逐王入于成周敬王請城成周之辭¶
亦謂成王合諸侯城成周以為東都則成周者洛邑之¶
總名　周官辨方正位體國經野　考工記匠人建國¶
水地置&KR0527;眡景匠人營國方九里旁三門國中九經九¶
<pb:KR3k0032_WYG_016-24b>¶
緯經涂九軌左祖右社靣朝後市(營謂丈尺/其大小)室中度以¶
几堂上度以筵(明堂度九/尺之筵)宮中度以尋野度以步涂度¶
以軌内有九室九嬪居之(路寢/之裏)外有九室九卿朝焉(路/門)¶
(之/表)九分其國以為九分九卿治之王宮門阿之制五雉¶
宮隅之制七雉城隅之制九雉經涂九軌環涂七軌野¶
涂五軌門阿之制以為都城之制宮隅之制以為諸侯¶
之城制環涂以為諸侯經涂野涂以為都經涂　易氏¶
曰六卿分六職而三孤無正職安得分九卿而且言九¶
<pb:KR3k0032_WYG_016-25a>¶
分其國考工非成周之全書取其營國之大槩可也諸¶
侯之制降於天子都鄙之制降於諸侯而降殺以兩焉¶
都鄙在王畿之中近君者也雖有八命六命四命之不¶
同而其制例以五諸侯在王畿之外逺君者也雖有九¶
命七命五命之不同而其制例以七然亦異代之制若¶
成周之制各眡其命之數建國建城於始也營國營宮¶
室於後也方九里乃上公之制非天子之制或者禹卑¶
宮室而九里其夏制乎　量人營國城郭量市朝道巷¶
<pb:KR3k0032_WYG_016-25b>¶
門渠造都邑亦如之(下士二人掌建國之/灋注若匠人職云)　文王有聲¶
築城伊淢箋謂方十里曰淢文王築城豐邑其方十里¶
與淢同其制大於諸侯小於天子言小於天子則知天¶
子為十二里大於諸侯則知上公為九里¶
　　　周三亳¶
書立政三亳阪尹注亳人之歸文王者三所為之立監¶
疏鄭&KR0007;以三亳阪尹共為一事云湯舊都之民服文王¶
者分為三邑其長居險故言阪尹盖東成臯南轘轅西¶
<pb:KR3k0032_WYG_016-26a>¶
降谷也皇甫謐以為三處之地皆名亳&KR0041;為北亳穀熟¶
為南亳偃師為西亳(見/上)¶
　　　周京¶
白虎通詩云命此文王于周于京此言文王誅伐故改¶
號為周易邑為京也¶
　　　漢都長安¶
髙紀五年二月甲午即皇帝位于氾水之陽帝乃西都¶
洛陽夏五月戌卒婁敬求見說上曰陛下取天下與周¶
<pb:KR3k0032_WYG_016-26b>¶
異而都雒陽不便不如入闗據秦之固上以問張良良¶
因勸上是日車駕西都長安(注著是日者言從善之速/也長安本秦之鄉名髙祖)¶
(作都/焉)拜婁敬為奉春君後九月徙諸侯于闗中治長樂¶
宮七年二月至長安蕭何治未央宮立東闕北闕前殿¶
武庫太倉自櫟陽徙都長安九年十一月徙齊楚大族¶
昭屈景懐田氏五姓闗中與利田宅　婁敬&KR0019;漢五年¶
說上曰陛下都雒陽豈欲與周室比哉上曰然敬曰陛¶
下取天下與周異秦地被山帶河四塞以為固卒然有¶
<pb:KR3k0032_WYG_016-27a>¶
急百萬之衆可具因秦之故資甚美膏腴之地此所謂¶
天府上疑未能决及留侯明言入闗便即日駕西都闗¶
中　西都賦仰悟東井之精俯協河圖之靈奉春建䇿¶
留侯演成天人合應以發皇明乃眷西顧實惟作京¶
史六國表或曰東方物所始生西方物之成孰夫作事¶
者必于東南收功實者常於西北故禹興於西羌湯起¶
於亳周之王也以豐鎬伐殷秦之帝用雍州興漢之興¶
自蜀漢¶
<pb:KR3k0032_WYG_016-27b>¶
　　　漢長安四市　九市　五都　唐京都四市(見/太)¶
　　　(府/寺)¶
表京兆有長安市令丞馮翊有長安四市長丞　黄圖¶
直市在富平津西南二十五里(秦文/公造)物無二價故有直¶
市又有柳市東市西市有當市樓有令舍以察商賈貿¶
易三輔都尉掌之(王尊尹京兆鉏耘豪彊長安宿豪東/市賈萭城西萬章皆案誅之  惠紀)¶
(六年六月起長安西市/  第五倫領長安市)　西都賦九市開場貨别隧分¶
注漢宮闕疏長安立九市六在道西三在道東(各方二/百六十)¶
<pb:KR3k0032_WYG_016-28a>¶
(六步廟記云長安市/有九凡四里為一市)　西京賦廣開九市通闤帶闠旗¶
亭五重俯察百隧周制大胥今也惟尉瓌貨方至鳥集¶
鱗萃　三輔舊事長安城中八街九陌閭里一百六十¶
室居櫛比門巷修直　食貨志莽於長安及五都(西都/賦五)¶
(都之/貨殖)立五均官更名長安東西市令及洛陽邯鄲臨甾¶
宛成都市長皆為五均司市稱師東市稱京西市稱畿¶
洛陽稱中餘四都各用東西南北為稱皆置交易丞五¶
人錢府丞一人(貨殖&KR0019;莽以王孫卿為京師市師漢/司東市令也  司馬毋懌為漢市長)¶
<pb:KR3k0032_WYG_016-28b>¶
　　　漢三輔¶
地理志京兆尹(故秦/内史)髙帝元年屬塞國二年更為渭南¶
郡九年復為内史(本秦京師/為内史)武帝建元六年分為左右¶
内史(師古日表云景帝分/置據史記知志誤)太初元年更為京兆尹縣十¶
二(長安至/杜陵)左馮翊(故秦/内史)髙元年屬塞二年更名河上郡¶
九年復為内史武建元六年分為左内史太初元年更¶
名左馮翊縣二十四(髙陵至/雲陽)左扶風(故秦/内史)髙元年屬雍¶
國二年更為中地郡九年復為内史武建元六年分為¶
<pb:KR3k0032_WYG_016-29a>¶
右内史太初元年更名主爵都尉為右扶風縣二十一¶
(渭城至武功光平元始四年分/京師置前輝  後丞烈二郡)　表内史周官(非治/民)秦¶
因之掌治京師景帝二年分置左右内史武太初元年¶
更名京兆尹左内史更名左馮翊主爵中尉秦官掌列¶
侯景中六年更名都尉武太初元年更名右扶風治内¶
史地與左馮翊京兆尹是為三輔(服䖍云皆治在長安/城中  黄圖云京兆)¶
(在尚冠前街東入故中尉府馮翊在太上皇/廟西入右扶風在夕陰街北入故主爵府)屬官有都¶
水鐵官元鼎四年更置三輔都尉丞各一人(元帝建昭/三年令三)¶
<pb:KR3k0032_WYG_016-29b>¶
(輔都尉秩皆二千石永光六年分諸陵/邑屬三輔六典三輔縣丞尉用他郡人)　京兆馮翊扶¶
風皆秩二千石丞六百石司&KR0032;校尉征和四年初置察¶
三輔(黄圖曰太初元年以渭城以西屬右扶風長安以/東屬京兆尹長陵以北屬左馮翊以輔京師謂之)¶
(三/輔)　内史(始於周苛慶表/七人  石)　左内史(景元年鼂錯及/公孫&KR0042;兒寛)¶
自錯至咸宣七人　右内史(建元四年鄭當時舒汲黯/  番係  至王温  九人)¶
(雖周之六鄉六卿分治之秦止以内史治畿内漢因之/  失六卿分治之意然内史猶廷臣也至太初分三輔)¶
(之後去大郡無幾判/然與朝廷二體矣)　京兆尹(表四十二人始太初元/年無忌至元始五年武)¶
(襄正京兆郡國首/宗  劉德行尹事)　(前有趙張後有三王進雋不疑&KR0019;/何武  孫寳  翟方    張敞)¶
<pb:KR3k0032_WYG_016-30a>¶
(京兆典京師長安中浩穰於三輔尤為劇郡國二千石/以髙第入守及為真久不過二三年近者數月一嵗敞)¶
(為京兆九嵗鳳/後漢延篤邊)　左馮翊(表三十六人始太初殷周王/蕭望之  韓延夀  馮野)¶
　(薛宣/朱博)　右扶風(表三十三人始太初咸宣蕭尹翁歸/  鄭&KR0042;  彭宣  王訢    育  龔)¶
(勝/)　東方朔&KR0019;詔中尉左右内史表屬縣草田(注師古/日時未)¶
(為京兆馮/翊扶風)朔諫曰三輔之地盡可以為苑(師古曰中尉/及左右内史)¶
(為三輔非必謂京/兆馮翊扶風也)漢興去三河之地止霸産以西都涇¶
渭之南此所謂天下陸海之地　元紀建昭三年夏令¶
三輔都尉大郡都尉秩皆二千石　西京賦封畿千里¶
<pb:KR3k0032_WYG_016-30b>¶
統以京尹　景中五年詔三輔舉不如令者(時未置/三輔)¶
郡國志注潘岳闗中記曰三輔舊治長安城中長吏各¶
在其縣治民光武東都之後扶風出治槐里馮翊出治¶
髙陵　百官志後漢都雒陽不改三輔之號但減其秩¶
與太守同(後志漢初都長安皆秩/中二千石謂之三輔)　趙廣漢&KR0019;左馮翊¶
右扶風皆治長安中廣漢曰亂吾治者常二輔也今得¶
兼治之直差易耳　尹翁歸&KR0019;京師畏其威嚴盜賊課¶
常為三輔最(右扶/風)　薛宣&KR0019;威德並行盜賊什分三輔¶
<pb:KR3k0032_WYG_016-31a>¶
之一(左馮/翊)　張敞拜膠東相請吏追捕有功效者比¶
三輔尤異　元延中尹賞為鄭令以三輔髙第選守¶
長安令　馬宫舉陳遵能治三輔劇縣為郁夷令¶
髙紀七年二月自櫟陽徙都長安　史記大事記髙¶
帝六年更命咸陽曰長安(師古曰長安/本秦之鄉名)　史秦紀獻¶
公城櫟陽徐廣云徙都之今萬年也(括地志云櫟陽/故城一名萬年)¶
(城在雍州東北百二十里櫟陽漢七年分城内為萬/年縣隋開皇三年遷都於龍首川今京城也改萬年)¶
(為大興縣唐武徳元年/又改萬年在州東七里)　三輔之制始於太初景帝¶
<pb:KR3k0032_WYG_016-31b>¶
詔三輔舉不如令表亦云元鼎四年置三輔都尉則¶
已有三輔之名三輔都尉置於元鼎東方朔傳乃云¶
建元三年右輔都尉徼循長楊以東則已有右輔都¶
尉之官豈是時止云左右内史史氏省文以後制書¶
之耶　太初始改官名咸宣為右扶風京兆無忌馮¶
翊殷周前有趙張後有三王得人之盛也尹翁歸緩¶
於小弱急於豪強循吏之政也劉徳每行京兆尹¶
事多所平反慈惠之師也陳萬年鄭&KR0042;皆以守相¶
<pb:KR3k0032_WYG_016-32a>¶
髙第野王則以治行之髙朝廷用人之法也言其薦賢¶
則馮翊宋畸舉黄霸賢良擢揚州刺史言其考功則以¶
望之守平原日淺復試之以治民任用儒者則嚴彭祖¶
以公羊之學自河南守髙第為馮翊優擢材能則朱博¶
先為馮翊後為京兆學以從政臨事不惑有若雋不疑¶
崇教養善威德並行有若薛宣鄠賊阻山數月平定政¶
尚威嚴有治辨名有若蕭育尹立　長安游徼獄吏百¶
石馮翊卒史二百石吏追捕有功調補縣令此謂三輔¶
<pb:KR3k0032_WYG_016-32b>¶
尤異在他郡莫能儗焉長安於三輔為尤劇郡國二千¶
石以髙第入守而後為真此謂浩穰雖馮扶莫得並焉¶
其任用則尹賞之為鄭令以三輔髙第選守長安令其¶
信必賞罰則薛宣條髙陵櫟陽二令之辠皆解印綬去¶
　東都居是職者始則王丹張湛郭丹盖延次則鄭衆¶
(左馮/翊)郅夀(京兆/尹)王堂(右扶/風)陳禪(左馮/翊)陳&KR0027;(京兆/尹)楊秉要¶
以河南尹為重¶
詩曰商邑翼翼四方之極禮俗翼翼然四方所則傚王¶
<pb:KR3k0032_WYG_016-33a>¶
化所以自京師始也周人合公卿大夫之賢通治六鄉¶
　記曰古之欲明明德於天下者先治其國夫王畿固¶
天子所自治也漢以來任京兆尹然而智進則德退術¶
勝則道微　呂氏春秋古之王者擇天下之中而立國¶
擇國之中而立宮擇宮之中而立廟　王制正義周禮¶
太宰云施典于邦國建其牧立其監是畿外邦國有牧¶
畿内不置¶
　　　漢洛邑　河南尹　漢京¶
<pb:KR3k0032_WYG_016-33b>¶
後紀建武元年十月癸丑車駕入洛陽遂定都(見南/宮)¶
後志河南尹主京都特奉朝請秩二千石漢初三輔秩¶
中二千石中興更河南為尹三輔不改其號但減其秩¶
(注河南尹有案獄仁恕掾尹魯恭&KR0019;拜中牟令建初七/年郡國螟不入中牟河南  袁安使仁恕掾肥親徃亷)¶
(之注屬河南/尹見漢官儀)　翼奉&KR0019;願徙都成周左據成臯右阻黽¶
池前鄉崧髙後介大河　東都賦増周舊修洛邑光漢¶
京于諸夏　河南尹歐陽歙(光即/位)王梁(五/年)范遷(永平五/年以官)¶
(為司/徒)郭賀(以清/靜稱)袁安(肅宗時言/魯恭三異)召伯春(元和/二年)宋嵩(章和/時)¶
<pb:KR3k0032_WYG_016-34a>¶
張酺(和帝/時)楊秉李膺杜宻劉祐羊陟歴歴維見　文選¶
天以日月為綱地以四海為紀九土星分萬國錯跱¶
崤函有帝皇之宅河洛為王者之里¶
　　　漢六輔¶
兒寛&KR0019;遷左内史奏開六輔渠注韋昭曰六輔謂京兆¶
馮翊扶風河東河南河内也師古曰非也　文選任昉¶
云六輔殊風五方異俗注引韋昭注¶
　　　漢八都¶
<pb:KR3k0032_WYG_016-34b>¶
西京賦漢氏初都在渭之涘量徑輪考廣袤經城洫營¶
郭郛取殊裁於八都豈啟度於往舊(薛綜注八都/猶八方也)乃覽¶
秦制跨周法　魏都賦畫雍豫之居寫八都之宇¶
　　　漢南都¶
張衡南都賦於顯樂都既麗且康陪京之南居漢之陽¶
注南都在南陽光武舊里以置都(郡城周三/十六里)摰虞曰南¶
陽郡治宛在京之南故曰南都　戴逵南都賦圖¶
　　　魏五都¶
<pb:KR3k0032_WYG_016-35a>¶
魏志注文帝黄初二年正月改長安譙許昌(壬午改許/縣為許昌)¶
(縣/)鄴洛陽為五都立石表西界宜陽北循太行東北界¶
陽平南循魯陽東界郯為中都之地　水經注魏因漢¶
祚復都洛陽以譙為先人本國許昌為漢之所居長安¶
為西京之遺迹鄴為王業之本基故號五都¶
　　　晉丹陽尹¶
宋志丹陽尹秦鄣郡治今吳興之故鄣縣漢初屬吳國¶
後屬江都國元封二年為丹陽郡治今宣城之宛陵縣¶
<pb:KR3k0032_WYG_016-35b>¶
晉武帝太康二年分丹陽為宣城郡治宛陵而丹陽移¶
治建業元帝太興元年改為尹領縣八　晉平吳治建¶
業　王導曰建康古之金陵舊為帝里又孫仲謀劉&KR0007;¶
德俱言王者之宅　温太真劉真長或功銘鼎彛或德¶
標素尚　唐志丹陽尹&KR0019;十卷梁元帝撰　舊唐志分¶
吳㑹丹陽三郡記二卷　庾闡&KR0045;都賦¶
　　　隋新都¶
文帝開皇初嫌長安城制度狹小又宮内多妖異納言¶
<pb:KR3k0032_WYG_016-36a>¶
蘇威勸帝遷都帝以初受命難之夜與威及左僕射髙熲¶
共議明旦通直散騎庾季才奏曰臣仰觀元象俯察圖記¶
必有遷都之事且營此城將八百嵗水皆鹹鹵不甚宜人¶
願陛下恊天人之心為遷徙之計帝愕然謂熲與威曰是¶
何神也太師李穆亦上表請遷都帝省表曰天道聰明已¶
有證應太師人望復抗此請無不可矣二年六月丙申詔熲¶
等創造新都於龍首山以太子庶子宇文愷有巧思領營新¶
都副監十二月丙子名新都曰大興城三年春正月庚子將¶
<pb:KR3k0032_WYG_016-36b>¶
入新都大赦天下三月丙辰入新都京師醴泉出　詔曰龍¶
首山川原秀麗卉物滋阜卜食相土宜建都邑　十三年二¶
月丙子詔營仁夀宫　大業元年三月丁未營建東京¶
　　　唐三都　五都¶
六典京兆河南太原為三都　志上都初曰京師天寶¶
元年曰西京(㑹要開元元年十二月三日改/為京兆府稱西京張暐為尹)至德二載¶
曰中京(十二月/十五日)上元二年復曰西京(九月二/十一日)肅宗元年¶
曰上都(建卯月/一日)東都隋置武德四年廢(其年十一月改/東都六年九月)¶
<pb:KR3k0032_WYG_016-37a>¶
(改洛/州)貞觀六年號洛陽宮顯慶二年曰東都(㑹要二年/十二月十)¶
(三日/丁卯)光宅元年曰神都(九月/五日)神龍元年復曰東都(二月/五日)¶
天寶元年曰東京(二月二十日河開元元年十二/月一日改為  南府李傑為尹)上元¶
元年罷京(九月二/十日)肅宗元年復為東都(建卯/月)河中府本¶
蒲州開元八年置中都為府(㑹要九年正月丙辰改己/姜師度為尹六月三日)¶
(卯罷都復為州乾元三年三月二十三日復為府蕭華/為尹元年建卯月一日號為中都元和三年三月復為)¶
(府/)北都天授元年置(㑹要長夀元年九月七/日置改并州為太原府)神龍元年¶
罷(二月/四日)開元十一年復置(正月二十日置韋湊為尹次/紀開元十一年正月辛卯)¶
<pb:KR3k0032_WYG_016-37b>¶
(并州改/為北都)天寶元年(正月二/十日)曰北京上元二年罷(九月二/十一日)¶
肅宗元年復為北都(志開元十一年為府與㑹/要異  陳京為北都賦)江陵府¶
本荆州肅宗上元元年號南都為府(九月七日改/吕諲為尹)二年¶
罷都是年又號南都尋罷　興元府本梁州興元元年¶
為府(六月十四日/  嚴震為尹)成都府益州至德二載(十二月/十五日)曰南¶
京為府(裴冕/為尹)上元元年(九月/七日)罷京鳳翔府本岐州至德¶
元載(七月二/十七日)更郡曰鳳翔二載(十二月/十五日)號西京為府(李/華)¶
(為/尹)上元二年(九/月)罷京元年(建卯月/一日)曰西都末幾復罷華¶
<pb:KR3k0032_WYG_016-38a>¶
州乾寧四年曰興德府光化三年復為州(㑹要光化元/年六月升府)¶
(韓建/為尹)　肅宗至德二載十二月戊午以蜀郡為南京鳳¶
翔為西京西京為中京上元元年九月甲午置南都於¶
荆州以為江陵府寶應元年建卯月辛亥朔詔曰五都¶
之號其來自久宜以京兆為上都河南為東都鳳翔為¶
西都江陵為南都太原為北都　開元十一年并州置¶
北都詔云國家龍躍晉水鳳翔太原猶成湯之居亳有¶
周之興岐昔堯理唐郊式建丹陵之地漢居洛邑更表¶
<pb:KR3k0032_WYG_016-38b>¶
南陽之都　吕諲&KR0019;建請荆州置南都於是更號江陵¶
府以諲為尹(置永平軍萬人遏吳蜀之衝有自至/德以來處方靣數十人諲最  名)　舊¶
紀大厯五年八月辛卯宰臣請置中都於河中府不報¶
　　　唐四輔¶
㑹要開元中定天下州府以近畿之州為四輔同華岐¶
蒲是也(六典/同)　志華州(闗/内)華陰郡上輔(縣四府二十有/鎮國軍肅宗上)¶
(元元年置甫董晉李絳/楊瑒崔隠  &KR0042;禮髙郢)同州馮翊郡上輔(縣八府二十/六  姚崇蘇)¶
(瓌呂/元膺)岐州扶風郡上輔(至德二載為鳳翔府縣九府/十三  許景先薛登李朝隠)蒲¶
<pb:KR3k0032_WYG_016-39a>¶
州(河/東)河東郡上輔(開元八年為河中府縣十三府三十/三有耀德軍乾元二年置  裴寛韋)¶
(安石抗陸象先十其/餘為六雄十望  &KR0131;)開元二十一年分京畿(京兆華陰/扶風馮翊)¶
(新安上洛安/康等是也)都畿(河南陜郡滎陽河/内臨汝等是也)太和元年正月韋¶
處厚奏復置六雄十望十&KR0131;三十四州别駕(後入&KR0131;者/多不復具)¶
(列/)　六雄(陜懐鄭/汴魏絳)十望(虢汝汾晉宋許滑/衞相洛  見六典)¶
　　　唐兩京¶
書目韋述兩京新記五卷開元中撰述謂兩京創自隋¶
代至開元百有餘年乃載其廢置遷徙之由西京始於¶
<pb:KR3k0032_WYG_016-39b>¶
開皇東都起於大業　唐志馬温鄴都故事二卷(書目/云載)¶
(曹魏以來鄴中宮/殿遺跡及其興廢)　元和志後魏太和十七年經始洛京¶
十九年九月新都始立　韓顯宗言昔周居洛邑猶存宗¶
周漢遷東都京兆置尹　朱朴言襄鄧實惟中原人¶
心質良去秦咫尺而上有洛為之限永無夷狄侵軼¶
之虞此建都之極選也¶
　　　宋朝四京　皇祐京畿¶
東京(開/封)唐汴州梁為東京(開平元年四月二/十三日  後唐罷)晉復為東¶
<pb:KR3k0032_WYG_016-40a>¶
京(天福三/年十月)建隆二年七月壬申以太宗為開封尹興國¶
元年十月庚申廷美為尹雍熙二年十月甲辰陳王元¶
僖淳化五年九月壬申襄王(真/宗)為尹宣和七年十一月¶
戊午皇太子為牧皇祐五年十二月壬戌用賈昌朝議¶
以曹陳鄭許滑為京畿路(為輔郡置漕/臣王䞇為之)　楊大雅作皇¶
畿賦楊億作東西京賦周邦彦作汴都賦宣和四年六¶
月二十九日李長民上廣汴都賦　宋敏求撰東京記¶
二卷載宮闕里巷事跡　紹興中環中撰汴都名實志¶
<pb:KR3k0032_WYG_016-40b>¶
三卷¶
西京(河/南)唐東都改為京梁為西都晉為西京開寶八年¶
十月十九日命王仁珪等修洛陽宮明年四月至洛宮¶
室合九千九百九十餘區　元豐中王正倫撰古今洛¶
城事類二卷¶
南京(應/天)宋州景德三年二月甲申升應天府祥符七年¶
正月丙辰升南京(正殿曰歸德/御製南京頌)詔曰洪惟蓺祖歴試是¶
邦同豳土之始基應舂陵之王氣稽唐氏晉陽之制肇¶
<pb:KR3k0032_WYG_016-41a>¶
建新都(先是咸平四年八月/劉&KR0041;叟上宋都賦)　王仲旉南都賦曰祥符¶
之際觀紫氣於芒山辨白水於南陽於是建南京陪上¶
國對列乎浚郊相輝乎洛宅頒慶洞開歸德峻峙旁立¶
原廟殿實有三　祥符七年二月二日名門曰崇禮雙¶
門曰祥輝外西門曰廻鑾三月十三日名東門曰昭仁¶
延和西曰順成北曰靖安隔門曰承慶　正門以東封¶
囘賜赦觀酺賜名重熙頒慶樓　漢啟南陽之都唐重¶
北門之館並資壯麗以示威神¶
<pb:KR3k0032_WYG_016-41b>¶
北京(大/名)唐魏博節度(後唐同光元年四月為/東京三年三月改鄴都)周天雄軍¶
慶厯二年五月戊午升大名府為北京(正殿日/班瑞)詔曰廣¶
萬盈之懿兆冠千里之上腴隠然北門壯我中夏六月¶
戊子任中師為修建使(戊戌蘇/紳副之)七月癸丑名行宮門曰¶
順豫三年二月甲辰名便殿曰靖方熙寧八年十二月¶
九日賜北京内外城門名左右四廂凡二十三坊　劉¶
敞作魏京詩¶
崇寧四年七月丁巳京畿四面置輔郡以澶鄭許三州¶
<pb:KR3k0032_WYG_016-42a>¶
升襄邑為拱州是為四輔　景祐元年三月升鄭州節¶
鎮詔曰周制九畿蓋尊寰内漢設二部實陪京師相宅¶
浚都夾右滎圃爰稽扶翊之義參領防遏之兵　皇祐¶
五年十二月壬戌以曹陳許鄭滑州為輔郡&KR0032;畿内置¶
京畿轉運使　至和二年十月己丑詔京畿毋領輔郡¶
　范仲淹謂洛陽險固而汴為四戰之地太平宜都汴¶
即有事必都洛陽可漸廣儲蓄繕治宫室¶
　　　紹興行都¶
<pb:KR3k0032_WYG_016-42b>¶
建炎中駐驆臨安(三年二月丙/戌次杭州)紹興八年三月詔復還¶
(二年正月以杭/州為臨安府)十五年十一月十一日髙衮上三都賦¶
十七年十二月十三日施諤上行都賦乾道七年四月¶
甲子皇太子尹臨安辛未宣制九年三月乙丑請解罷¶
専意講學從之　髙宗御製中和堂詩曰六龍轉淮海¶
萬騎臨吳津王者本無外駕言蘇逺民　續書目有臨¶
安志十五卷¶
　　　紹興臨安定都¶
<pb:KR3k0032_WYG_016-43a>¶
紹興四年將還臨安始命有司建太廟十二年作太社¶
太稷皇后廟都亭驛太學十三年築圜丘景靈宮髙禖¶
壇祕書省十五年作内中神御殿十六年廣太廟建武¶
學十七年作玉津園太一宮萬夀觀十八年築九宮貴¶
神壇十九年建太廟齋殿二十年作玉牒所二十二年¶
作左藏庫南省倉二十五年建執政府二十六年築兩¶
相第太醫局二十七年建尚書六府凡定都二十年而¶
郊廟宮省始僃¶
<pb:KR3k0032_WYG_016-43b>¶
　¶
　¶
　¶
　¶
　¶
　¶
　¶
　玉海卷十六¶
