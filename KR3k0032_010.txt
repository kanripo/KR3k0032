#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷十
#+PROPERTY: JUAN 卷十
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷十
<pb:KR3k0032_WYG_010-1a>¶
欽定四庫全書¶
　玉海卷十¶
　　　　　　　　　　　　宋　王應麟　撰¶
　律厯¶
　　厯法(下/)¶
　　　唐八厯　四家厯經¶
志厯法尚矣自堯命羲和其事畧見于書而夏商周以¶
三統改正朔為厯不同而其法不傳至漢造厯始以八¶
<pb:KR3k0032_WYG_010-1b>¶
十一分為統母其數起於黄鍾之龠蓋其法一本於律¶
矣其後劉歆又以春秋易象推合其數蓋傅㑹之說也¶
至唐一行始專用大衍之策則厯術又本於易矣蓋厯¶
起於數數者自然之用也其用無窮而無所不通以之¶
於律於易皆可以合也然其要在於&KR0049;天地之氣以知¶
四時寒暑而仰察天日月星之行運以相參合而已然¶
四時寒暑無形而運於下天日月星有象而見於上二¶
者常動而不息一有一無出入升降或遲或疾不相為¶
<pb:KR3k0032_WYG_010-2a>¶
謀其久而不能無差忒者勢使之然也故為厯者其始¶
未嘗不精密而其後多踈而不合亦理宜然也不合則¶
屢變其法以求之自堯舜三代以来厯未嘗同也唐始¶
終二百九十餘年而厯八改曰戊寅元厯曰麟徳甲子¶
元厯曰開元大衍厯曰寳應五紀厯曰建中貞元厯曰¶
元和觀象厯曰長慶宣明厯曰景福崇&KR0007;厯而止矣(又/有)¶
(至徳厯/凡九改)本朝皇祐四年十一月甲辰參定八厯(見後八/厯大衍)¶
(最/密)　舊志前史取傅仁均李淳風南宮說一行四家厯¶
<pb:KR3k0032_WYG_010-2b>¶
經為厯志四卷近代精數者皆以淳風一行之法千古¶
無差景龍厯世以為非但取戊寅麟徳大衍三厯法以¶
備此志¶
　　　唐戊寅元厯　(諸儒議厯/)　麟德甲子元厯¶
　　　木渾圖　經緯厯　光宅厯　神龍厯¶
藝文志戊寅厯一卷　厯志髙祖受禪將治新厯東都¶
道士傅仁均善推歩之學武徳元年五月太史令庾儉¶
丞傅奕等參議合受命歲名為戊寅元厯乃列其大要¶
<pb:KR3k0032_WYG_010-3a>¶
所可攷驗者七曰唐以戊寅歲甲子日登極厯元戊寅¶
日起甲子如漢太初一也冬至五十餘年輒差一度日¶
短星昴合於堯典二也周幽王六年十月辛卯朔日蝕¶
合于詩三也魯僖公五年壬子冬至合春秋命厯序四¶
也月有三大三小則日食常在朔月食常在望五也命¶
辰起子半命度起虚六符隂陽之始六也立遲疾定朔¶
則月行晦不東見朔不西朓七也(元年九月癸/亥奏厯成)髙祖詔¶
司厯起二年用之(舊紀元年十月癸巳/行仁均所造戊寅厯)擢仁均為散騎¶
<pb:KR3k0032_WYG_010-3b>¶
侍郎三年正月望二月八月朔當食比不效六年詔吏¶
部郎中祖孝孫攷其得失孝孫使筭厯博士王孝通以¶
甲辰厯法詰之曰日短星昴以正仲冬七星畢見舉中¶
宿言耳舉中宿則餘星可知仁均專守昴中執文害意¶
不亦謬乎又月令仲冬昏東壁中若堯時差至昴則堯¶
前七千餘載日應在東井井極北去人最近故暑斗極¶
南去人最逺故寒寒暑易位必不然也又平朔定朔舊¶
有二家三大三小為定朔望一大一小為平朔望日月¶
<pb:KR3k0032_WYG_010-4a>¶
行有遲速相及謂之合㑹時朔無定由時消息若定大¶
小皆在朔合㑹雖定而蔀元紀首三端並失若上合履¶
端之始下得歸餘於終合㑹有時則甲辰元厯為通術¶
矣仁均對曰宋祖冲之立歲差隋張胄元等因而修之¶
雖差數不同各明其意孝通未曉乃執南斗為冬至常¶
星夫日躔宿度如郵傳之過宿度旣差黄道隨而變矣¶
書云季秋月朔辰勿集于房孔氏云集合也不合則日¶
食可知又云先時者殺無赦不及時者殺無赦旣有先¶
<pb:KR3k0032_WYG_010-4b>¶
後之差是知定朔矣詩云十月之交朔日辛卯又春秋¶
傳曰不書朔官失之也自後厯差莫能詳正故秦漢以¶
来多非朔蝕宋御史中丞何承天㣲欲見意不能詳究¶
乃為皮延宗所抑孝通之語乃延宗舊說治厯之本必¶
推上元日月如合璧五星如連珠夜半甲子朔旦冬至¶
自此七曜散行不復餘分普盡摠㑹如初惟朔分氣分¶
有可盡之理因其可盡即有三端此乃紀其日數之元¶
爾或以為即夜半甲子朔冬至者非也冬至自有常數¶
<pb:KR3k0032_WYG_010-5a>¶
朔名由於月起月行遲速匪常三端安得即合故必湏¶
日月相合與至同日者乃為合朔冬至耳孝孫然之但¶
略去尤疎濶者九年(丙戌歲舊志九/年五月二日)復詔大理卿崔善為¶
與孝通等校定善為所改凡數十條(三十/餘條)貞觀初(元年/)¶
直太史李淳風上疏論十有八事詔崔善為課二家得¶
失其七條改從淳風十四年太宗將親祀南郊以十一¶
月癸亥朔甲子冬至而淳風新術以甲子合朔冬至乃¶
上言古厯分日起於子半十一月當甲子合朔冬至故¶
<pb:KR3k0032_WYG_010-5b>¶
太史令傅仁均以減餘稍多子初為朔遂差三刻用乖¶
天正請考定司厯南宮子明太史令薛頤言淳風之法¶
較春秋以来晷度薄蝕事皆符合國子祭酒孔頴達與¶
尚書八座議請從淳風(孔頴達傳以太子右庶子兼司/業與諸儒議厯及明堂事多從)¶
(其說朔十八年詔用仁/均平  訖麟德元年)仁均厯法祖述張胄元以劉孝¶
孫舊議參之其大最疏於淳風然更相出入其有所中¶
淳風亦不能逾之　志云今所記者善為所較也上元¶
戊寅至武徳九年丙戌積十六萬四千三百四十八筭¶
<pb:KR3k0032_WYG_010-6a>¶
(日度議曰戊寅厯循孝孫之論不知孝孫/已變從皇極故為淳風所駁歲差術不行)髙宗時(麟德/元年)¶
(甲/子)戊寅厯推步旣益疏淳風作甲子元厯以獻(増損劉/焯皇極)¶
(厯/)詔太史起麟徳二年(旃&KR0041;赤奮/若之歲)五月辛卯頒用(㑹要/載詔)¶
(曰朕仰稽七曜旁摠五家古所未通今即備載而改之/初考此厯歲推甲子合於天正合朔之夜應以嘉祥五)¶
(緯若連珠二曜如合璧如此授農昇平可致昔洛下閎/漢厯云後八百歲當有聖人受之自火徳暨我年將八)¶
(百事合當仁/可名麟徳厯)古厯有章蔀有元紀有日分度分參差不¶
齊淳風為總法千三百四十以一之損益中晷術以攷¶
日至為木渾圖以測黄道餘因劉焯皇極厯法增損所¶
<pb:KR3k0032_WYG_010-6b>¶
宜當時以為密與太史令瞿曇羅所上經緯厯參行(㑹/要)¶
(經緯厯/法九卷)載初改元用周正神功二年改元聖厯命瞿曇¶
羅作光宅厯三年罷復行夏時終開元十六年(武后有/光宅厯)¶
(後又有神龍厯止因/麟徳厯法李嶠為序)麟德厯麟徳元年甲子距上元積¶
二十六萬九千八百八十筭(大衍中氣論曰傳據周厯/緯據殷厯戊寅厯日氣專)¶
(合于緯麟德專合于傳偏取之故兩失/及開元十二年朔差五日氣差八日)中宗反正太史¶
丞南宮說以麟徳厯上元五星有入氣加減非合璧連¶
珠之正以神龍元年歲次乙巳故治乙巳元厯推而上¶
<pb:KR3k0032_WYG_010-7a>¶
之積四十一萬四千三百六十筭得十一月甲子朔夜¶
半冬至七曜起牽牛之初其術有黄道而無赤道推五¶
星先步定合加伏日以求定見佗與淳風術同所異者¶
惟平合加減差旣成而睿宗即位罷之　舊志中宗時¶
南宫說造景龍厯　藝文志南宮說光宅厯草十卷瞿¶
曇謙大唐甲子元辰厯一卷　舊紀麟徳二年五月辛¶
卯秘閣郎中李淳風造厯成名麟德厯頒之　大衍厯¶
日度議曰淳風曰若冬至昴中則夏至秋分星火星虚¶
<pb:KR3k0032_WYG_010-7b>¶
皆在未正之西若以夏至火中秋分虚中則冬至昴在¶
巳正之東互有盈縮不足以為歲差證王孝通云如歲¶
差自昴至壁則堯前七千餘載冬至日應在東井東井¶
極北故暑斗極南故寒寒暑易位必不然矣所謂歲差¶
者日與黄道俱差也淳風以冬至常在斗十三度則當¶
以東壁二度為降婁之初安得守漢厯以駁仁均耶淳¶
風曰今孟春中氣日在營室昏明中星與月令不殊按¶
秦厯立春日在營室五度麟徳厯以啟蟄之日廼至營¶
<pb:KR3k0032_WYG_010-8a>¶
室以為不差妄矣(淳風厯冬至/斗十三度)經籍所載合於歲差者¶
淳風皆不取而專取於吕氏春秋　武徳七年二月髙¶
麗請頒厯貞觀十年吐谷渾請頒厯龍朔元年劉仁軌¶
為帶方刺史請唐厯而行¶
　　　唐家千歲厯　五行應運厯¶
王勃髙宗時謂王者乗土王世五十數盡千年乗金王¶
世四十九數九百年乗水王世二十數六百年乗木王¶
世三十數八百年乗火王世二十數七百年此天地之¶
<pb:KR3k0032_WYG_010-8b>¶
常也自黄帝至漢五運適周土復歸唐應繼周漢不可¶
乗周隋短祚乃斥魏晉而降非真王正統皆五行沴氣¶
遂作唐家千歲厯(志卷/亡)　天寳中太平久上言者多以¶
詭異進有崔昌采勃舊說上五行應運厯謂承周漢廢¶
周隋為閏右相李林甫賛佑之集公卿議可否集賢學¶
士衛包起居舍人閻伯嶼上表曰都堂集議之夕四星¶
聚于尾天意昭然矣於是&KR0007;宗下詔以承漢黜隋以前¶
帝王廢介酅公尊周漢為二王後以商周漢為三恪京¶
<pb:KR3k0032_WYG_010-9a>¶
城起周武王漢髙祖廟授昌太子賛善大夫(天寳九載/九月六日)¶
(辛卯以商周漢為三恪十二載五月復/舊  唐志雜史有許氏千歲厯三卷)¶
　　　唐開元大衍厯　(七術/)　(十二議/)　厯議　七¶
　　　政長厯　(靈臺&KR0049;簿/)　五星爻象厯¶
藝文志僧一行(一行本姓張名/遂公謹從孫)開元大衍厯一卷又厯¶
議十卷又厯立成十二卷厯草二十四卷又七政長厯¶
三卷(心機筭術括一/卷黄棲巖注)　厯志開元九年(重光作/噩之歲)麟徳厯¶
署日食比不效詔僧一行作新厯(集賢注記一行初奉/詔於光大殿改撰厯)¶
<pb:KR3k0032_WYG_010-9b>¶
(經後移在麗正殿/與學士參校厯術)推大衍數立術以應之較經史所書¶
氣朔日名宿度可攷者皆合十五年(十月/)草成而一行¶
卒詔特進張說與厯官陳元景趙昇等次為厯術七篇¶
略例一篇厯議十篇(集賢注記又有/厯書二十四卷)&KR0007;宗顧訪者則稱¶
制㫖(紀&KR0007;宗通音/律厯象之學)明年(十六/年)八月十五日己巳說表上¶
之起十七年頒于有司時善筭瞿曇譔(一作謙/宗正丞)者怨不¶
得預改厯事二十一年與元景奏大衍寫九執厯其術¶
未盡太子右司禦率南宮說亦非之詔侍御史李麟太¶
<pb:KR3k0032_WYG_010-10a>¶
史令桓執圭較靈臺&KR0049;簿大衍十得七八麟徳纔三四¶
九執一二焉乃罪説等而是否决自太初至麟徳厯有¶
二十三家與天雖近而未密至一行密矣其倚數立法¶
固無以易也後世雖有改作者皆依倣而已略例所以¶
明述作本㫖也厯議所以攷古今得失也(中晷議見/天文志)皆¶
足以為將来折&KR0168;略其大要著于篇者十有二(志十二/篇略例)¶
(三議九厯議/十篇缺其一)一厯本議二中氣議三合朔議四滅沒略¶
例五卦&KR0049;議六卦議七日度議八日躔盈縮略例九九¶
<pb:KR3k0032_WYG_010-10b>¶
道議十晷漏中星略例十一日蝕議十二五星議至¶
其七術一曰步中朔術二曰步發斂術三曰步日躔術¶
四曰步月離術五曰步軌漏術六曰步交㑹術七曰歩¶
五星術切攷其詳本於天地之二中始於冬至之中氣¶
以合朔定月日之㑹以日度正周天之數以卦氣定七¶
十二&KR0049;以中星正二十四氣十二議所以攷古今之得¶
失七術所以步日月之躔度而其原皆出於易肅宗更¶
名至徳徳宗貞元厯雜用大衍之㫖穆宗宣明厯氣朔¶
<pb:KR3k0032_WYG_010-11a>¶
發斂日躔月離皆因大衍厯　十二議一厯本議天數¶
五地數五五位相得而各有合所以成變化而行&KR0017;神¶
也天數始於一地數始於二合二始以位剛柔天數終¶
於九地數終於十合二終以紀閏餘天數中於五地數¶
中於六合二中以通律厯夫數象㣲於三四章於七八¶
卦有三㣲策有四象故二㣲之合在始中之際焉蓍以¶
七備卦以八周故二章之合在中終之際焉一策之分¶
十九而章法生一揲之分七十六而蔀法生以卦當歲¶
<pb:KR3k0032_WYG_010-11b>¶
以爻當月以策當日策以紀日象以紀月乾坤之策三¶
百六十為日度之準乾坤之用四十九象為月&KR0076;之檢¶
參伍相周究於六十聖人以此見天地之心也自五以¶
降為五行生數自六以徃為五材成數錯而乗之以生¶
數(十五/)衍成位(四十/)一六而退極五十而增極一六為¶
爻位之統五十為大衍之母成數乗生數其筭六百為¶
天中之積生數乗成數其筭亦六百為地中之積合千¶
有二百以五十約之則四象周六爻也二十四約之則¶
<pb:KR3k0032_WYG_010-12a>¶
太極包四十九用也綜成數約中積皆十五綜生數約¶
中積皆四十兼而為天地之數以五位取之復得二中¶
之合矣蓍數之變九六各一乾坤之象也七八各三六¶
子之象也故爻數通乎六十策數行乎二百四十是以¶
大衍為天地之樞如環之無端蓋律厯之大紀也其二¶
中氣議厯氣始于冬至自春秋以来至開元十二年冬¶
夏至凡三十一事戊寅厯得十六麟德得二十三開元¶
得二十四其三合朔議日月合度謂之朔春秋日蝕有¶
<pb:KR3k0032_WYG_010-12b>¶
甲乙者三十四不書朔者八長厯日子不在其月則改¶
易閏餘欲以求合故閏月相距近則十餘月逺或七十¶
餘月預甚繆也考漢元光以来史官記注日蝕有加時¶
者凡三十七事麟徳得五開元得二十二其四沒滅略¶
例中分所盈為沒朔分所虚為滅綜終歲沒分謂之策¶
餘終歲滅分謂之用差皆歸于揲易再扐而後掛也其¶
五卦&KR0049;議原于周公時訓月令頗有增益先後之次則¶
同自後魏始載于厯乃依易軌所傳不合經義今改從¶
<pb:KR3k0032_WYG_010-13a>¶
古六卦議十二月卦出於孟氏章句京氏又以卦爻配¶
朞之日坎離震兊用事自分至之首得八十分日之七¶
十三頥晉井大畜皆五日十四分餘皆六日七分止占¶
災眚與吉凶善敗之事自乾象厯以降皆因京氏惟天¶
保厯依易通統軌圖自八十有二節五卦初爻相次用¶
事及上爻與中氣偕終非京氏本㫖及七略所傳按郎¶
顗所傳卦皆六日七分不以初爻相次用事齊厯謬矣¶
京氏減七十三分為四正之&KR0049;其說不經欲附㑹緯文¶
<pb:KR3k0032_WYG_010-13b>¶
七日来復而已當據孟氏自冬至初中孚用事一月之¶
策九六七八是為三十卦以地六&KR0049;以天五五六相乗¶
而歲復初坎離震兊二十四氣次主一爻七日度議日¶
在虚一則仲月昏中合于堯典歲差者日與黄道俱差¶
也古厯與近代密率相較二百年氣差一日三百年朔¶
差一日以太史注記月蝕衝考日度麟徳元年九月庚¶
申月蝕在婁十度開元四年六月庚申月蝕在牛六度¶
皇極歲差自黄道命之開元厯自赤道推之乃以今有¶
<pb:KR3k0032_WYG_010-14a>¶
術變從黄道八日躔盈縮略例劉焯立盈縮躔衰術與¶
四象升降麟徳因之更名躔差急極而寒若舒極而燠¶
若及中而雨暘之氣交當以二十四氣晷景考日躔盈¶
縮而密於加時九九道議洪範傳日有中道(一曰/光道)月有¶
九行朔交為交初望交為交中若交初在冬至初&KR0049;而¶
入隂厯則行青道交初入陽厯則白道也九道之變以¶
四立為中每氣移一&KR0049;月道所差增損九分之一七十¶
二&KR0049;而九道究十晷漏中星略例推黄道去極與晷景¶
<pb:KR3k0032_WYG_010-14b>¶
漏刻昏距中星四術反復相求消息同率旋相為中以¶
合九服之變十一日蝕議黄初已来始課日蝕疏密及¶
張子信益詳以戊寅麟徳推春秋大最皆入蝕限於厯¶
應蝕而春秋不書者尚多開元十二年七月戊午朔於¶
厯當蝕自交阯至朔方&KR0049;之不蝕(十二年十二月庚/戌朔亦當蝕不蝕)略¶
例曰以圓儀度日月之徑乃以月徑之半減入交初限¶
一度半餘為闇虚半徑以日去黄道每度差數令二徑¶
相掩以驗蝕分較古今日蝕四十三事月蝕九十九事¶
<pb:KR3k0032_WYG_010-15a>¶
課皆第一十二五星議開元十二年正月庚午歲星在¶
進賢東北直軫十二度麟徳在十五度稽古今注記入¶
氣均而行度齊上下相距反復相求較史官所記五星¶
百二十二事歲星二十七事熒惑二十八事鎮星二十¶
一事太白二十二事辰星二十四事開元厯課皆第一¶
(詳見/星度)開元大衍厯演紀上元閼逢困敦之歲(甲子/)距開¶
元十二年甲子積九千六百九十六萬一千七百四十¶
筭　七術中朔有通法策實揲法滅法策餘用差掛限¶
<pb:KR3k0032_WYG_010-15b>¶
三元四象之策中盈分朔虛分象統發斂有天地中貞¶
悔之策辰法刻法日躔則乾實周天度虚分歲差月離¶
則轉法轉秒法(日以赤道内為隂外為陽/月以黄道内為隂外為陽)軌漏則爻統¶
象積辰昏明刻分而下水漏以定晝夜定中晷以較陽¶
城之數交㑹則終數隂陽厯而測中晷以較陽城之數¶
五星則終率變差象爻筭辰秒㣲分法爻象厯而為前¶
後中之差書目大衍厯議十卷一行撰(崇文目大/衍厯三卷)¶
㑹要開元十六年八月十五日特進張說進大衍厯命¶
<pb:KR3k0032_WYG_010-16a>¶
有司行用之(通鑑十六年八月/乙巳上舊紀己巳)　張說賀示厯書表云¶
内出新撰厯書二十五卷　張說序開元皇帝十有三¶
祀詔沙門一行上考黄顓夏商周魯五王一侯之遺式¶
下集太初至于麟徳二十三家之衆議比其同異課其¶
疎宻振古未探之象必發揮於神筭大鈞不測之氣盡¶
覼縷於天聰迺更審晷度之長短度星間之廣狭繩九¶
道之朓朒糾五精之進退參大衍天地之數綜八卦六¶
爻之序一轍於文王也覆春秋交蝕之辰研九疇五紀¶
<pb:KR3k0032_WYG_010-16b>¶
之奧同符於孔子也杼軸萬象優柔四載臣說奉詔金¶
門成書冊府緯合編次勒成一部名曰開元大衍厯經¶
七章十卷長厯五卷厯議十卷立成法天竺九執厯二¶
卷古今厯書二十四卷略例奏草一卷凡五十二卷所¶
以貫三才周萬物窮術數先&KR0017;神稱制曰者即聖人顧¶
訪之㫖標謹按者是厯家進對之詞蓋中黄之寳符大¶
紫之神器也謹以十六年八月端午赤光照室之夜皇¶
雄成紀之辰當一元之出符獻萬歲之新厯(唐明皇以/八月五日)¶
<pb:KR3k0032_WYG_010-17a>¶
(生/)　張說作開元正厯握乾符頌序云以數推氣以氣¶
定朔以星正時以閏成歲考星間而革疎度置歲差而¶
辨誤日立大衍之紀參大渾之晷合鍾律之聲極&KR0017;神¶
之情是謂聖人握符之大厯也自堯帝典命羲和理顓¶
頊之厯上元甲子千五百餘歲得孔聖而春秋之厯序¶
曁開元十二年甲子凡三千四十歲而大衍之厯興土¶
德入生數之元天命當出符之㑹頌云步玉斗握金鏡¶
發斂潛合晦明幽闡階蓂朝開宮槐夜卷正我長厯同¶
<pb:KR3k0032_WYG_010-17b>¶
符大衍又賀表云天㫖裁其紀綱日官考其精要　梁¶
天監中陶&KR0042;景著玉匱記云盛德木子以肇来運一行¶
推璿衡厯得皇家天命成數千年古今祥兆若合符契¶
厯數旣在於聖躬卜年又表於長厯　張曲江集臣某¶
伏見丙寅制書以開元厯握乾符垂示天下幸甚其沙¶
門等所言益部耆舊傳洛下閎改顓厯推數最為精密¶
而曰後八百歲其厯差一日當有聖人定之　劉羲叟¶
謂一行以天地之中數作大衍厯最為精密後世善治¶
<pb:KR3k0032_WYG_010-18a>¶
厯者皆用其法惟寫分擬數而已　大衍厯以一百六¶
十三億七千四百五十九萬五千二百為元三千四十¶
為分¶
　　　唐古今厯書　大衍通&KR0007;鑑新厯　唐長厯¶
㑹要開元大衍厯十五年一行刋定詔說成之因編次¶
勒成一部經章十卷長厯五卷厯議十卷立成法天竺¶
九執厯二卷古今厯書二十四卷略例奏草一卷凡五¶
十二卷十六年八月十五日張說進　志大衍通&KR0007;鑑¶
<pb:KR3k0032_WYG_010-18b>¶
新厯三卷(自貞元/至大中)大唐長厯一卷(崇文/目同)¶
　　　唐九執厯¶
厯志九執厯者出於西域開元六年詔太史監瞿曇悉¶
達譯之以開元二年二月朔為厯首有朔虚分百二十¶
六周天三百六十度無餘分日去沒分九百分度之十¶
三二月為時六時為歲三十度為相十二相而周天望¶
前曰白博义望後曰黑博义其筭皆以字書不用籌策¶
其術繁碎或&KR0273;而中不可為法名數詭異初莫之辨也¶
<pb:KR3k0032_WYG_010-19a>¶
陳元景等持以惑當時謂一行寫其術未盡妄矣先是¶
每年大衍與麟徳九執同進以用術不同也¶
　　　唐肅宗至徳厯　寳應五紀厯(序/)¶
厯志肅宗時山人韓穎上言大衍厯或誤帝疑之以穎¶
為太子宮門郎直司天臺又損益其術每節損二日更¶
名至徳厯(在八厯/之外)起乾元元年六月十七日丁巳用之¶
訖上元三年寳應元年六月望戊夜月食三之一官厯¶
加時在日出後有交不署食代宗與至徳厯不與天合¶
<pb:KR3k0032_WYG_010-19b>¶
詔司天臺官屬郭獻之等復用麟徳元紀更立歲差增¶
損遲疾交㑹及五星差數以寫大衍舊術上元七曜起¶
赤道虚四度帝為製序題曰五紀厯(通鑑代宗廣徳二/年夏五月癸丑初)¶
(行五/紀厯)其與大衍小異者九事(自定朔小餘/至日度定率)大衍以四象¶
攷五星或時弗叶獻之加減頗異而偶與天合於是頒¶
用迄建中四年五紀厯演紀上元甲子距寳應元年壬¶
寅積二十六萬九千九百七十八筭　志五紀厯四十¶
卷　崇文目五紀厯經二卷㑹要乾元元年六月十¶
<pb:KR3k0032_WYG_010-20a>¶
七日頒山人韓穎等所造新厯¶
　　　唐建中貞元厯¶
厯志徳宗時五紀厯氣朔加時稍後天推測星度與大¶
衍差率頗異詔司天徐承嗣與夏官正楊景風等雜麟¶
徳大衍之㫖治新厯上元七曜起赤道虚四度建中四¶
年厯成名曰貞元其氣朔發斂日躔月離軌漏交㑹悉¶
如五紀法惟發斂加時無辰法其五星寫麟徳厯舊術¶
麟徳厯之啟蟄貞元厯之雨水麟徳厯之雨水貞元厯¶
<pb:KR3k0032_WYG_010-20b>¶
之驚蟄也詔起五年(甲子/歲)正月頒新厯㑹朱泚之亂改¶
元興元自是頒用訖元和元年　貞元厯演紀上元甲¶
子距建中五年甲子積四十萬二千九百筭(建中四年/正月戊寅)¶
(朔含元殿受朝賀禮畢以建中貞元厯三十八卷示百/僚初司天少監徐承嗣奏來年歲次甲子應上元首請)¶
(修新厯至是/成群臣稱賀)　藝文志建中貞元厯二十八卷曹士蒍¶
七曜符天厯一卷(建中/時人)　崇文目一卷¶
　　　唐元和觀象厯　長慶宣明厯¶
厯志憲宗即位司天徐昂上新厯名曰觀象起元和二¶
<pb:KR3k0032_WYG_010-21a>¶
年二月用之(舊紀二月庚午司天/造新厯成題為觀象)然無蔀章之數至於¶
發斂啟閉之&KR0049;循用舊法測驗不合至穆宗立以為累¶
世纉緒必更厯紀乃詔日官改撰厯法名曰宣明上元¶
七曜起赤道虚九度其氣朔發斂日躔月離皆依大衍¶
舊術晷漏交㑹則稍増損之更立新數以步五星起長¶
慶二年(壬寅/)用之自敬宗至僖宗皆遵用雖朝廷多故¶
不暇討論然大衍厯後法制簡易合望密近無能出其¶
右者訖景福元年觀象厯今有司無傳者長慶宣明厯¶
<pb:KR3k0032_WYG_010-21b>¶
演紀上元甲子至長慶二年壬寅積七百七萬一百三¶
十八筭　藝文志長慶宣明厯三十四卷(穆宗序云勒/成三十四卷)¶
(慶崇文目卷同宿天文類有長/  筭五星所在  度圖  卷)長慶宣明厯要略一卷¶
宣明厯超㨗例要略一卷　書目有宣明大厯二卷¶
穆宗長慶宣明厯序累聖纉緒必更紀厯推體元居正¶
之道彰敬授惟新之法感易象之隨時懐禮經之聽朔¶
又覽魏弱翁之奏爰命太史洎乎疇人&KR0049;望於清臺論¶
思於别殿究㣲妙考休祥觀渾儀以見天心視圭景而¶
<pb:KR3k0032_WYG_010-22a>¶
知日至則八卦之氣不雜百工之職允釐¶
　　　唐景福崇&KR0007;厯¶
厯志昭宗時宣明厯施行已久數亦漸差詔太子少詹¶
事邊岡與司天少監胡秀林均州司馬王墀改治新厯¶
然術一出於岡岡用筭巧能馳騁反覆于乗除之間由是¶
簡㨗超徑等接之術興而經制逺大衰序之法廢矣雖¶
籌策便易然皆冥於本原其上元七曜起赤道虚四度¶
景福元年(壬子/)厯成(十二月/上之)賜名崇&KR0007;氣朔發斂盈縮¶
<pb:KR3k0032_WYG_010-22b>¶
朓朒定朔&KR0076;望九道月度交㑹入食限去交前後皆大¶
衍之舊餘雖不同亦殊塗而至者起二年頒用至唐終¶
(五代初亦用/之至晉始改)景福崇&KR0007;厯演紀上元甲子距壬子積五¶
千三百九十四萬七千三百入筭　藝文志景福崇&KR0007;¶
厯四十卷(岡稱處士一崇/文目四十  卷)後晉馬重績調元厯以宣明¶
之氣朔合崇&KR0007;之星緯參二厯為新法行之五年差不¶
可用而復用崇&KR0007;厯　史序治崇&KR0007;厯興國六年太宗¶
親較試擢為主簿(楚衍試宣明厯/補司天監學生)　唐二百九十餘年¶
<pb:KR3k0032_WYG_010-23a>¶
間若瞿曇羅之作光宅南宮說之作乙巳至徳剙于韓¶
頴九執譯于悉達而弗齒諸八厯之數¶
　　　唐三十六家厯筭¶
志丙部子録十一曰厯筭三十六家七十五部二百三¶
十七卷始於劉向九章重差終於大唐刻漏經失姓名¶
五家王勃千歲厯至陳輔四門經不著録十九家一百¶
二十六卷　三十六家厯書始于劉歆三統次以四分¶
乾象景初元嘉大同七曜永安甲子武定天保甲子元¶
<pb:KR3k0032_WYG_010-23b>¶
大象甲寅元周甲子元開皇大業皇極河西壬辰元甲¶
寅元劉智正厯姜氏崔浩厯術唐戊寅麟徳光宅甲子¶
元辰厯之類而甄鸞之七曜本起厯厯筭厯術及漢書¶
律厯志術厯日義統吉凶注附焉筭術始于劉向九章¶
重差次以徐岳甄鸞劉祐九章劉徽重差圖張丘建夏¶
侯陽韓延筭經甄鸞五曹劉徽海島董泉三等數宋泉¶
之九經術疏隂景愉七經通義信都芳器準黄鍾筭法¶
祖冲之綴術王孝通輯古之類而徐岳要用百法數術¶
<pb:KR3k0032_WYG_010-24a>¶
記遺及李淳風注周髀九章五經海島五曹孫子等與¶
筭經表序附焉若漏刻則有何承天朱史宋景唐刻漏¶
經四家　不著録者若王勃千歲一行大衍及七政長¶
厯寶應五紀建中貞元曹士蒍七曜符天長慶宣明邊¶
岡崇&KR0007;與大衍通元大唐長厯則以厯名者也若謝察¶
㣲筭經江本筭法陳從運筭經魯靖五曹黄栖巖注心¶
機筭術龍受筭法李彌乾都利聿斯陳輔聿斯四門經¶
則以筭名者也而邢和璞潁陽書三卷又附著焉　隋¶
<pb:KR3k0032_WYG_010-24b>¶
志厯數一百部二百六十三卷自四分厯至筭經(六典/子類)¶
(十二曰厯數/卷同隋志)　崇文目厯數四十七部二百二十九卷¶
筭術三十一部七十九卷(筭經見/小學)　史記正義甄鸞注¶
筭經云一歲之閏惟有十日九百四十分日之八百二¶
十七又一月二十九日九百四十分日之四百九十九¶
　兩朝志厯筭三十三部六十四卷　厯以筭成厯為¶
筭本治厯之善積筭逺其驗難而差遲治厯之不善積¶
筭近其騐易而差亦速¶
<pb:KR3k0032_WYG_010-25a>¶
　　　唐二十三家厯¶
厯志自太初至麟徳厯有二十三家與天近而未密至¶
一行密矣　張說大衍厯序下集太初至麟徳二十三¶
家之衆議　漢之太初三統四分乾象魏之景初(一本/有黄)¶
(初/)晉之正厯河西之元始宋梁陳有元嘉大明大同七¶
曜元魏有永安甲子武定若天保大象甲寅甲子元則¶
北齊周厯也若劉(孝孫/)李(徳林/)之開皇與大業皇極則¶
隋厯也并戊寅麟德凡二十三家(兩開皇厯當合為一/  今按太初厯隋志)¶
<pb:KR3k0032_WYG_010-25b>¶
(已亡黄初厯隋唐志皆不著/一云兩開皇厯乃張賓胄元)　一說二十三家大初三¶
統四分乾象(漢/)黄初景初(魏/)晉乾度正厯三紀(姜氏/)宋¶
元嘉大明甲子元梁大同魏元始正光興光齊天保周¶
天和景寅元陳七曜隋開皇皇極唐戊寅麟德攷之藝¶
文志三統四分皆一卷乾象厯術合六卷景初為卷三¶
正厯為卷四元嘉為卷二大同為卷一七曜為卷五永¶
安甲子武定各一卷天保甲子元大象甲寅元及周甲¶
子元各一卷兩開皇大業皇極各一卷河西之壬辰甲¶
<pb:KR3k0032_WYG_010-26a>¶
寅元唐之戊寅麟徳為卷皆一(合為三/十九巻)若推漢書律厯¶
志術一卷劉孝孫七曜雜術二卷張胄元元厯術一卷¶
七曜厯疏三卷姜氏厯術三卷崔浩律厯術一卷不可¶
勝紀當在二十三家之外　隋志有姜氏三紀厯祖瑩¶
神&KR0027;壬子元厯甄鸞周天和年厯為卷各一而唐志皆¶
不著¶
　　　唐司厯¶
六典太史局司厯二人(從九/品上)掌厯法有戊寅(傅仁/均)麟徳¶
<pb:KR3k0032_WYG_010-26b>¶
(李淳/風)神龍(南宮/說)大衍厯(一行/)測景之處分至表準(漢官/儀太)¶
(史有治厯六人晉太史有典厯/四人隋改司厯取左傳為名)厯生三十六人(隋置掌/習厯)¶
　　　晉調元厯　周欽天厯　唐符天厯¶
晉天福四年八月司天監馬重績奏調元厯(二十一卷/崇文目二)¶
(十/卷)三年重績言宣明氣朔正而星度不驗崇&KR0007;五星得¶
而歲差一日二厯相參然後符合自前世諸厯皆起天¶
正十一月為歲首用太古甲子為上元臣創為新法以¶
唐天寶十四載乙未為上元雨水正月中氣為氣首詔¶
<pb:KR3k0032_WYG_010-27a>¶
趙仁錡等攷覈仁錡言明年庚子正月朔考之皆合詔¶
行之(和凝/序)行之五年輒差遂不用周廣順中國子博士¶
王處訥私撰明元厯(崇文目/一卷)民間又有萬分厯(一卷/)蜀¶
有永昌(二卷/)正象厯(一卷/)南唐有齊政厯(十九/卷)世宗即¶
位端明殿學士王朴通厯數乃詔朴撰定(與司天少監/王處訥撰&KR0019;)¶
(在顯徳/二年)顯徳三年八月戊辰朴上奏曰天道之動當以¶
數知之聖人受命必治厯數包萬象以為法齊七政以¶
立元測圭箭以&KR0049;氣審朓朒以定朔明九道以歩月校¶
<pb:KR3k0032_WYG_010-27b>¶
遲速以推星攷黄道之斜正辨天勢之升降赤道者天¶
之紘帶也其勢圜而平記宿度之常數焉黄道者日軌¶
也其半在赤道外去極二十四度當與赤道近則其勢¶
斜當與赤道逺則其勢直當斜則日行宜遲當直則日¶
行宜速故二分前後加其度二至前後減其度九道者¶
月軌也其半在黄道内半在黄道外逺極六度出黄道¶
謂之正交入黄道謂之中交若正交在秋分之宿中交¶
在春分之宿則比黄道益斜若正交在春分之宿中交¶
<pb:KR3k0032_WYG_010-28a>¶
在秋分之宿則比黄道反直若正交中交在二至之宿¶
則其勢差斜故校去二至二分逺近以攷斜正乃得加¶
減之數謹以步月步日星步發斂為四篇合為厯經一¶
卷(舊史亡其步發斂一篇在者三篇/劉羲叟求得其本經然後大備)厯一十卷草三卷¶
(崇文目/十五卷)顯徳三年七政細行厯一卷以為欽天厯(世宗/親製)¶
(序/)詔来歲行之　按調元起唐天寶十四載乙未為上¶
元用正月雨水為氣首蓋倣曹士蒍小厯之舊失之矣¶
(唐建中時曹士蒍始變古法以顯慶五年為上元雨水/為歲首世謂之小厯  唐志曹士蒍七曜符天厯一卷)¶
<pb:KR3k0032_WYG_010-28b>¶
(建中/時人)欽天於朔分之下立小分謂之秒說者謂前代諸¶
厯朔餘未有秒者若可用秒何待求日法以齊朔分也¶
　劉羲叟謂朴能自為一家朔望正二曜協交㑹密晷¶
漏實五緯齊然不能宏深簡易而徑急是取至其所長¶
聖人不能廢也　朴傳顯徳二年詔朴校定大厯乃削¶
去近世符天流俗不經之學設通經統三法以歲軌離¶
交朔望周變率策之數步日月五星為欽天厯　崇文¶
目七曜符天厯一卷符天人元厯三卷符天九曜通元¶
<pb:KR3k0032_WYG_010-29a>¶
立成法二卷符天行宫一卷　晁氏志合元萬分厯一¶
卷唐曹氏撰厯元起顯慶五年庚申蓋民間所行小厯¶
也本天竺厯為法¶
　　　總厯代厯名¶
五代史厯志(薛居正修/  㑹要同)自古厯元及名自黄帝始用辛¶
卯顓帝用乙卯虞用戊午夏用丙寅周用乙(丁/)巳魯用¶
庚子秦用乙卯漢用太初三統四分乾象魏用黄初(景/)¶
(初/)晉用元(泰/)始合元萬分宋用大明元嘉齊用天保同¶
<pb:KR3k0032_WYG_010-29b>¶
章正象後魏用興和正光正統梁用大同乾象永昌後¶
周用天和丙寅明光隋用甲子開皇皇極大業唐用戊¶
寅麟徳大衍元和觀象長慶宣明寳應五紀建中貞元¶
景福崇&KR0007;五代梁用宣明崇&KR0007;二法晉用調元周用欽¶
天凡四十六家(景初壬辰/元嘉庚辰)¶
　　　建隆應天厯(即乾徳/元年)¶
建隆二年五月乙丑以欽天厯時刻差謬命有司研覈¶
凡二年而成(用一萬二/分為日法)四年(癸亥歲即乾德/元年時未改元)四月辛卯¶
<pb:KR3k0032_WYG_010-30a>¶
司天少監王處訥上新定應天厯經一卷筭草一卷五¶
更中星立成一卷晨昏立成一卷(崇文目/凡六卷)御製序頒行¶
之初唐髙祖武德元年歲在戊寅命太史令庾儉東都¶
道士傅仁均造戊寅元厯至麟德元年秘閣郎中李淳¶
風造麟徳厯又改用神龍厯開元十六年特進張說上¶
大衍厯乾元元年頒行山人韓穎新厯代宗用郭獻之¶
五紀厯自後中原多事無所改作晉天福中司天少監¶
趙仁錡等造調元厯周顯德中端明王朴造欽天厯處¶
<pb:KR3k0032_WYG_010-30b>¶
訥曰是厯久則差矣旣而果然¶
崇文目六卷自建隆至今凡十六變　太祖(應天/)太宗¶
(乾元/)真宗(儀天/)仁宗(崇天/)英宗(明天/)神宗(奉元/)哲宗(觀/)¶
(天/)徽宗(占天/紀元)髙宗(統元/)孝宗(乾道/淳熈)光宗(㑹元/)寧宗(統天/開禧)¶
理宗(㑹天景徳二年龍圖閣書目厯書九十七/卷  崇文目四十七部二百二十九卷)¶
　　　太平興國乾元厯¶
太平興國七年(壬午/歲)十月己卯(一本七月又一本九月/己卯實録七月㑹要作)¶
(十一/月)司天冬官正呉昭素及留内直苖守信造成新厯¶
<pb:KR3k0032_WYG_010-31a>¶
(以應天置/閏差也)凡律經二卷記晨昏分一卷日躔隂陽經一¶
卷日出入刻一卷晝夜刻分一卷五更中星一卷共九¶
卷(總目云/八卷)以獻上命衛尉少卿元象宗集本監明律厯¶
者同校定賜號乾元厯上自製序先是以應天厯氣朔¶
少差昭素與徐瑩黄昭吿各進新厯而昭素所造頗為¶
精密因命施行賜昭素等金帛至道二年四月甲申呂¶
奉天上言堯即位之年丙子迄太平興國元年丙子凡¶
三千三百一年起商王小甲七年十二月甲申朔旦冬¶
<pb:KR3k0032_WYG_010-31b>¶
至自此後每七十六年得一朔旦冬至詔令撰為一書¶
不就　國史志太平興國七年新修厯經三卷¶
　　　至道王睿獻新厯¶
至道元年(乙未/歲)七月甲寅司天監丞王睿獻新厯睿言¶
開元大衍厯議定大衍之數乃何承天氣朔母法參詳¶
監司所奏於二萬以下修撰日法渾紀不過億數臣今¶
於二萬以下參詳到日法有演二元不及億數其一日¶
法一萬五百九十演得積年一千六百五十一萬五千¶
<pb:KR3k0032_WYG_010-32a>¶
九百餘歲其一日法一千七百演得積年三百九十八¶
萬一千一百有餘歲今各依所立法數撰到氣朔用率¶
積年等今具筭到氣朔以進(詔夏官正鄭昭晏/重校正疎密以聞)九月癸¶
丑翰林天文鄭昭晏上言先受詔攷校王睿所撰淳化¶
四年新厯今比校得十八事内六事失(實録云十八事/合十二事失)¶
以聞上嘉之賜昭晏金紫令知厯算至道二年十一月¶
丁卯朔司天冬官正楊文鎰請新厯六甲外增六十年¶
事上曰支干相屬(承/)雖止六十儻兩周甲子共成上夀¶
<pb:KR3k0032_WYG_010-32b>¶
之數使期頥之人得見所生之歲不亦善乎因詔新厯¶
以百二十甲子為限(曾鞏曰楊文鎰/增用甲子之數)¶
　　　咸平儀天厯¶
咸平四年(辛丑/歲)三月庚寅判司天監史序等上新厯賜¶
名儀天命翰林學士朱昂作序以脩厯官史序王熙元¶
並為殿中丞王睿趙昭益石昌裔並為春官正各賜絹¶
百五十疋是厯也(凡十/六卷)乃王熙元(處訥/子)所修秋官正趙¶
昭逺(一作/昭逸)請覆筭之不從後二年果差(注厯以百二十/甲子為限崇文)¶
<pb:KR3k0032_WYG_010-33a>¶
(目十/六卷)　祥符七年七月乙未上覽司天監表謂宰相曰¶
厯象隂陽家流之大者以推步天道平秩天時為功近¶
年惟趙昭逸能專其業¶
　　　天聖崇天厯¶
天聖元年(癸亥/歲)三月辛卯司天監上新厯賜名崇天仍¶
命翰林學士晏殊作序厯經二卷立成十三卷五星盈¶
縮差五卷筭草十五卷目録一卷(保章正張奎靈臺郎/楚衍所造時司天監)¶
(宋行古上脩厯官/遷秩賜帛有差)九年閏十月壬戌司天監上重脩崇¶
<pb:KR3k0032_WYG_010-33b>¶
天厯慶厯元年十二月丁丑司天監上所脩崇天萬年¶
厯行之五年十月辛未始頒厯於夏國志崇天萬年¶
厯十七卷御製序楊惟德等編(李淑書目有萬年厯十/七卷康定初司天監楊)¶
(惟德/編次)¶
　　　皇祐參定唐八厯皇朝四厯¶
皇祐四年十一月三日甲辰詔司天監天文院以唐八¶
厯及皇朝應天乾元儀天崇天四厯筭太隂蝕分及時¶
辰分野以聞仍命知制誥王洙修唐書官劉羲叟參定¶
<pb:KR3k0032_WYG_010-34a>¶
以司天監言此月十五日太隂當食也五年三月戊午¶
洙言據司天李用晦稱推月蝕惟大衍景福稍近臣按¶
一行厯議曰假令理厯者因開元二食曲變交限以就¶
之則所協甚少所失甚多今亦不敢指定大衍景福為¶
密蓋日月動物豈不少有盈縮亦變常不定厯家必無¶
全密古来治厯名賢如太史公劉歆張衡杜預劉焯淳¶
風一行等尚不能窮究况淺學乎羲叟言古聖人厯象¶
之意止於敬授人時雖考交㑹不必脗合辰刻故有修¶
<pb:KR3k0032_WYG_010-34b>¶
徳救蝕之禮設謂必可盡則先儒不容自為䟽闊又大¶
衍等七厯所差不多法數大同而小異亦是乗除積累¶
漸失毫釐且辰刻更籌惟據刻漏或㣲有遲疾未必獨¶
是厯差按隋厯志日月蝕既有起訖早晚亦或變常又¶
一行於開元中治厯以大衍及李淳風麟徳劉焯皇極¶
二厯校日食三十七事大衍課第一所中才二十二麟¶
徳得五皇極得十如一行尚未能盡如淳風輩益以踈¶
逺况崇天厯頒用逾三十年不可偶縁天變輕議改移¶
<pb:KR3k0032_WYG_010-35a>¶
詰其本原亦出於大衍其景福行於唐季非治世法不¶
可循用詔仍用崇天厯法(李之才傳云劉羲叟從之才/受厯法周琮曰世知厯者尠)¶
(獨孫思恭為妙而思恭又推劉羲叟為知厯李/燾曰羲叟厯學本朝第一臣修臣光皆遵承之)¶
　　　治平明天厯¶
嘉祐八年十月望月食厯乃後天二刻遂命判司天監¶
周琮更造新厯琮測景驗氣始知前厯氣常後天半日¶
改而正之英宗治平二年(乙巳/歲)二月(三月/)己巳厯成賜¶
名明天命學士承㫖王珪為序凡經厯三巻儀晷義畧¶
<pb:KR3k0032_WYG_010-35b>¶
二卷立成十五卷隨經備草五卷七曜細行一卷(總三/十六)¶
(卷凡三/年始成)琮等七人同造厯成而中官正舒易簡等各獻¶
所造厯詔范鎮孫思恭劉攽詳定惟琮最密乃用其厯¶
琮於朔望餘分特晚數刻欲合嘉祐八年十月望月食¶
及推熙寧元年正旦日食厯乃後天數刻復與崇天合¶
遂再用崇天頒朔(琮等奪/所遷官)　紀治平二年三月己巳頒¶
明天厯　自漢太初至于今冬至差十日演紀上元甲¶
子歲距治平元年甲辰歲積七十一萬一千七百六十¶
<pb:KR3k0032_WYG_010-36a>¶
筭外　國史志乾興初議改厯命司天役人張奎運筭¶
其術以八千為日法一千九百五十八為斗分四千二¶
百四十九為朔餘距乾興元年壬戌歲三千九十萬六¶
千六百五十八為積年詔奎補保章正又推擇學者楚¶
衍與厯官宋行古集天章閣詔内侍全克隆監造厯至¶
天聖元年八月成率以一萬五百九十為樞法得九五¶
距萬數既上奏詔學士晏殊制序而施行焉命曰崇天¶
厯厯法曰演紀上元甲子距天聖二年甲子歲積九千¶
<pb:KR3k0032_WYG_010-36b>¶
七百五十五萬六千三百四十(上考徃古歲減一筭/下驗將来歲加一筭)厯¶
既成以来年甲子歲用之是年五月丁亥朔日食不効¶
(筭食二分半/&KR0049;之不食)詔&KR0049;驗至七年命入内都知江徳明集厯¶
官用渾儀較測時周琮言古之造厯必使千百年間星¶
度交食若應繩準今厯成而不驗則厯法為未密又有¶
楊皥于淵與琮求較驗而皥術於金為得琮於月土為¶
得詔增入崇天厯景祐元年七月日官張奎言自今月¶
朔或遇蔀首勿避丁謹言請如舊制詔從奎議嘉祐末¶
<pb:KR3k0032_WYG_010-37a>¶
英宗命判司天監周琮及冬官正王炳丞王棟主簿周¶
應祥周安世馬傑靈臺郎楊得言作新厯三年而成琮¶
言舊厯氣節加時後天半日五星之行差半次日食之¶
&KR0049;差十刻既而中官正舒易簡與監生石道李遇更陳¶
家學於是詔學士范鎮諸王侍講孫思恭國子直講劉¶
攽考定是非上推尚書辰弗集於房與春秋之日食參¶
今厯所&KR0049;而易簡道遇等所學疏闊不可用新書為密¶
賜名明天厯詔學士王珪序之琮亦為義略冠其首¶
<pb:KR3k0032_WYG_010-37b>¶
造厯之法必先立元元正然後定日法法定然後度周¶
天以定分至¶
　　　熙寧奉元厯¶
熙寧八年(乙卯/歲)閏四月壬寅(十二/日)右正言知制誥沈括¶
上熙寧奉元厯(書目奉元/厯經一卷)詔進括一官初仁宗朝用崇¶
天厯至治平初司天監周琮改撰明天厯行之監生石¶
道言未經測驗不可用不聽至熙寧元年七月望夜將¶
旦月蝕東方與厯不協乃詔厯官雜&KR0049;星晷更造新厯¶
<pb:KR3k0032_WYG_010-38a>¶
終五年冬日行餘分略具(二年八月五日詔直舍人院/呂大防詳定今年八月朔望)¶
(琮言古今注厯望無在十七日者崇天厯官舒易簡言/不為非朝廷從易簡說琮爭不已大防言頒厯無注十)¶
(七望者詔/與大防議)㑹沈括提舉司天監言淮南人衛朴通厯法¶
召朴至言崇天厯氣後天明天厯朔先天失在置元不¶
當詔朴更造朴以已學為之視明天厯朔減二刻厯成¶
行之賜朴錢百千(朴欲造&KR0049;簿厯官沮之朴謂當/為五星&KR0049;簿則古所謂綴術者)以監¶
生石道為靈臺郎九年正月二十七日括請令司天用¶
渾儀浮漏圭表測驗令朴參校新厯改正從之先是括¶
<pb:KR3k0032_WYG_010-38b>¶
典領脩厯載今月望月食不驗故也　元豐元年十二¶
月辛丑朔詔提舉司天監集厯官考筭遼髙麗日本國¶
與奉元厯同異　紹興九年八月二十九日丙子詔陳¶
得一裴伯夀補脩奉元厯以史官脩神宗正史厯志奉¶
元厯缺故也¶
　　　元祐觀天厯　崇寧占天厯　紀元厯¶
元祐二年九月以奉元厯疏命保章正黄居卿等六人¶
考定初衛朴厯冬至後天一日元祐五年十一月癸未¶
<pb:KR3k0032_WYG_010-39a>¶
冬至驗景長之日迺在壬午遂改造新厯六年(辛未/歲)十¶
一月八日賜名觀天工侍王欽臣為序紹聖元年頒行¶
　書目有觀天厯經一卷紀元厯經一卷　徽宗時有¶
司以觀天推崇寧二年十一月朔為丙子頒厯之後始¶
悟其朔當進而失進遂造占天厯改十一月朔為丁丑¶
而再頒厯焉(崇寧三年造/姚舜輔上之)既而厯官言占天成於私家¶
不經考驗不可施用乃命姚舜輔等復造新厯視崇天¶
減六十七刻半始與天道相合崇寧五年(丙戌/歲)五月十¶
<pb:KR3k0032_WYG_010-39b>¶
六日厯成賜名紀元御製序(其略曰聖人之於天道輔/相其宜範圍其化以道法)¶
(天以數/作厯)自大觀元年頒用(㑹要曰洪/造等所定)十二月二十三日¶
詔厯書差舛其所上厯經厯議可令改定　自建隆至¶
崇寧凡八改厯¶
　　　紹興統元厯¶
紹興二年(壬子/歲)六月甲午(五日/)上曰厯官推步不精故¶
七曜細行差一日近得紀元厯已全參考自明年當改¶
正五年(乙卯/歲)正旦日食九分半虧在辰正常州布衣陳¶
<pb:KR3k0032_WYG_010-40a>¶
得一獨建言定食八分半虧在已初是日果如得一所¶
定二月丙子詔得一造厯袐書少監朱震領其事(時御/史張)¶
(致逺言得一于朝就/秘書省别造新厯)六月乙巳名新厯曰統元十月戊¶
午厯成(為厯經七卷厯義二卷立成四卷考古春秋日/食一卷七曜細行二卷丙辰氣朔八行草一卷)¶
(總十七巻上之卷/  書目厯經七)賜得一號通微處士震進秩命學士¶
孫近序之先是紀元厯取徽宗受命年登極日元用庚¶
辰日起己卯失古厯之法故立朔有訛定臘失序日食¶
不驗今更造統元厯革紀元命日之私正交食定朔之¶
<pb:KR3k0032_WYG_010-40b>¶
失元用甲子日起甲子(一本云命甲子為元起虚宿中/度厯義載増損變法尤密者七)¶
自紹興六年(丙辰/)頒用凡十五年而有司守之不專暗¶
用紀元之法推步而用統元之名頒厯　五年臣僚言¶
治厯明時羲易存革故之象頒歲告朔周官述太史之¶
職其来尚矣辰弗集房&KR0332;侯徂征於羲和火猶西流仲¶
尼歸過於司厯其事重矣聖人上謹天戒下脩人紀厯¶
以正時不容差忒¶
　　　乾道厯　淳熙厯　厯法九議¶
<pb:KR3k0032_WYG_010-41a>¶
乾道二年(丙戌/歲)夏日官以紀元推丁亥十一月朔為甲¶
子有裴伯夀者言統元厯法推是朔當進作乙丑於是¶
改而正之㑹進士劉孝榮言見行厯交食先天六刻火¶
星差天二度乞造新厯孝榮自謂已有厯不半年可進¶
伯夀獨謂凡造厯必先立表測景驗氣然後作厯庻可¶
精密不在於速成而判太史局呉澤不達造厯立表之¶
法妄言銅表難成木表易壊蓋欲黨附孝榮以覬一時¶
之爵賞固執以難成而沮之也其年九月乙卯(十五/日)遂¶
<pb:KR3k0032_WYG_010-41b>¶
命禮部侍郎周執羔典領改造新厯執羔謂立表驗氣¶
之說經涉歲月由是不行孝榮乃倣萬分厯分作三萬¶
分以為日法命之曰御覽七曜細行厯上之後伯夀所¶
言皆驗三年正月二十六日執羔進對上曰日月有盈¶
縮須隨時脩改對曰舜協時月正日正為積久不能無¶
差故協正之上曰今厯與古何如曰堯時冬至日在牽¶
牛今日在斗一度詔以今月二十八日進呈新厯十一¶
月(二十八/日壬辰)詔司業程大昌御史張敦實董視考驗新舊¶
<pb:KR3k0032_WYG_010-42a>¶
厯先是單時言太史以統元稍差又用紀元浸以差甚¶
邇者因劉孝榮建議改定四月日食不驗因不易臣嘗¶
詢孝榮所定日食與太史局所定亦有異以新厯較舊¶
厯則新厯為密乞令太史局與孝榮所定日月五星躔¶
度以渾象測之察其何厯為近一一奏聞故有是命四¶
年三月丙寅(四日/)詔侍御史單時同大昌考驗時奏大¶
昌等測驗去年十二月十日與十二日太白太隂皆新¶
厯為近至今年二月十四日夜望月食以所見而定光¶
<pb:KR3k0032_WYG_010-42b>¶
滿則舊厯為差近今若便以舊厯為是則去年所測四¶
事新厯為近而舊厯差多若以新厯近者多而造厯則¶
今所定月食乃復稍差臣以是知天道之難測欲令李¶
繼宗劉孝榮更定三月一日内日月五星躔度異同測¶
驗以其驗之多而造厯焉四月二十七日(癸丑/)詔太史¶
局將新舊厯參用(繼宗孝榮供到統元紀/元新厯三厯異同狀)五月二十五¶
日(庚辰/)詔太史新厯以乾道厯為名六月四日(己丑/)禮¶
部郎李燾言列聖臨御未有不更厯者獨靖康偶不及¶
<pb:KR3k0032_WYG_010-43a>¶
此今統元厯行之既久其與天不合固宜况厯家以為¶
雖名統元其實紀元若紀元又多厯年所矣嘗聞厯不¶
差不改不驗不用未差無以知其失未驗無以知其是¶
失然後改之是然後用之此劉洪至論也舊厯多差不¶
容不改而新厯亦未有明驗但比舊厯稍密厥初最密¶
後猶漸差初已小差後將若何謹按仁宗用崇天厯自¶
天聖至皇祐四年十一月月食厯家二厯不效詔以唐¶
八厯及本朝四厯參定厯家皆以景福為密遂欲改厯¶
<pb:KR3k0032_WYG_010-43b>¶
劉羲叟獨謂所差無幾不可輕改又謂古聖人厯象止¶
於敬授人時雖預考交㑹不必脗合辰刻仁宗從其言¶
復用崇天厯羲叟厯學為本朝第一歐陽脩司馬光皆¶
遵承之崇天旣復用又十三年治平二年始改用明天¶
厯官周琮等皆遷官後二年明天厯課熙寧三年七月¶
月食又不效乃詔復用崇天厯琮等皆奪所遷官崇天¶
厯復用至熙寧八年始更用奉元厯奉元厯議沈括實¶
主之其明年正月月食遽不效詔問脩厯推恩之姓名¶
<pb:KR3k0032_WYG_010-44a>¶
括具奏辨厯得不廢先儒蓋謂括强辨不深許其知厯¶
也今朝廷既用新厯則宜有以善其後乞察二劉所陳¶
及明天崇天之興廢申勑厯官勿執今是益募能者更¶
造密度(燾嘗監視測驗適逢新厯太隂/熒惑兩事之差故上言云云)詔諸路搜訪精¶
通厯書之人以名聞五年二月十二日程大昌單時等¶
言蓋堯臣言乾道厯日月交㑹密近天道惟九道太隂¶
未密續降㫖訪能厯者止有荆大聲别演一法與劉孝¶
榮定驗九道太隂行度皆未密四月三日(己丑/)詔保章¶
<pb:KR3k0032_WYG_010-44b>¶
正劉孝榮靈臺郎荆大聲與裴伯夀各具今年五月以¶
後太隂五星排日正對赤道躔度申御史臺單時程大¶
昌汪大猷狀伏見裴伯夀上書統元厯自紹興六年頒¶
用至十五年有司守之不專暗用紀元之法推步而用¶
統元之名頒厯㑹劉孝榮言見行厯先天乞造新厯臣¶
獨謂凡造厯必先立表測景驗氣庶可精密而不在於¶
速成竊詳新厯七卷篇篇謬誤(一步氣朔二步發斂三/步日躔四步晷漏五步)¶
(月離六步交/食七步五星)皆與天不合縁孝榮不探端知緒乃先造¶
<pb:KR3k0032_WYG_010-45a>¶
厯後方測驗遂致差失又詳新厯乃五代民間萬分厯¶
自古明厯之士弃而不取孝榮乃因之荆大聲乞别立¶
一法時等聞古厯法皆象日月星辰今大聲反以驗日¶
食為非何所馮據六年九月二十一日(戊戌/)成都厯學¶
進士賈浚上厯法九議一冊九年五月二十三日(甲寅/)¶
詔厯官呉澤等詳定疑朔局官李繼宗監視按乾道厯¶
議云如有疑朔更考日月之行以定月之大小若依此¶
推歩則乾道十一年乙未正月一日亦是甲申朔今厯¶
<pb:KR3k0032_WYG_010-45b>¶
官不曾精究直以癸未注正朔竊恐差誤再行詳定合¶
作甲申朔甲午歲十二月合作大盡從之淳熙三年(丙/申)¶
(歲/)三月己巳(二十/四日)判局李繼宗等又撰新厯七卷立成¶
厯六卷推筭備草二卷進呈上曰自古厯無不差者近¶
世此法不傳士大夫無習之者草澤又難得其人新厯¶
所謂彼善於此可以淳熙厯為名正月戊申令禮部秘¶
省參詳測驗四年正月二十六日詔權行頒用五年推¶
九月庚寅晦而北使来賀㑹慶節者乃己丑晦實小盡¶
<pb:KR3k0032_WYG_010-46a>¶
也蓋荆大聲妄改甲午年十二月為大盡故後天一日¶
也十二年九月辛卯楊忠輔言淳熙厯自戊戌以来朔¶
差者八年矣今歲九月望月食當在晝而淳熙厯在夜¶
以此辨之是非可决乃命禮侍顔師魯視驗㑹雲蔽而¶
止十三年三月丁酉諫議蔣繼周奏乞訪民間知厯者¶
八月丁丑布衣皇甫繼明等言今歲九月望以淳熙厯¶
推之當在十七日實厯弊也太史乃注望於十六日乞¶
定驗踈密詔師魯等同視既而孝榮所定月食差一㸃¶
<pb:KR3k0032_WYG_010-46b>¶
繼明等差二㸃忠輔差三㸃乃罷之十四年四月癸酉¶
國學生石萬又請考定星厯之差又上所著五星再聚¶
厯詔看詳繼明等言竊取唐末崇&KR0007;舊厯不可用乞改¶
造大厯六月辛未朔給事中王信奏乞令孝榮繼明萬¶
各造来歲厯詳加測驗取其無差者十二月丙子繼明¶
萬新厯成與淳熙厯差二朔上曰朔豈可差乃命禮侍¶
尤袤祕丞宋之瑞監視十五年六月丁卯(二日/)改命吏¶
侍章森同徃是夜月光明盛十月二十九日壬戌晦袤¶
<pb:KR3k0032_WYG_010-47a>¶
徃視晨前月見東方十一月七日庚午進呈周必大言¶
萬等以為月體尚存一分則不應小盡上曰十一月朔¶
在申時所以二十九日早尚存月體耳十六年十一月¶
壬午趙渙復言新厯冬至後天一辰詔禮侍李巘等視¶
之¶
　　　紹熙㑹元厯　銅表¶
紹熙元年(庚戌/歲)八月庚戌遂命同判局劉孝榮改造新¶
厯孝榮乞與呉澤荆大聲同造二年(辛亥/歲)正月甲寅厯¶
<pb:KR3k0032_WYG_010-47b>¶
成詔名㑹元四年(癸丑/歲)十二月甲午朔布衣王孝禮言¶
今年冬至日影表當在十九日壬午而㑹元厯乃在癸¶
未請將脩内司所掌銅表圭面付太史局測驗從之¶
序曰以帙而分為厯書者三立成者二辛亥七曜細行¶
者一¶
　　　慶元統天厯　開禧新厯¶
慶元四年(戊午/歲)九月朔太史言月食於夜而草澤言食¶
在晝驗視如草澤言遂命改作以禮侍胡紘提領正字¶
<pb:KR3k0032_WYG_010-48a>¶
馮履參定(履從張行/成為數學)厯未成明年(己未/歲)履罷三月庚戌¶
詔諸道有曉天文厯筭者以名来上四月書成五月壬¶
辰朔頒用賜名統天(取乾元統天之義凡厯經凡三卷/沿厯他書十七種  二十九卷又)¶
(上臨安進士侯望重校寫/萬年厯十七卷綱目二卷)嘉泰二年(壬戍/歲)日食五月朔¶
太史以為午正草澤趙大猷言午初三刻食三分詔著¶
佐張嗣古監視渾儀祕丞朱欽則等覆驗卒如大猷所¶
言史官乃抵罪蓋自渡江後厯差多矣開禧三年(丁卯/歲)¶
七月評事鮑澣之言来歲閏差詔曾漸提領改造新厯¶
<pb:KR3k0032_WYG_010-48b>¶
(嘉定三年八月鄒淮又請改造詔用開禧新厯推歩氣/朔權附統天厯頒行命戴溪提領澣之參定後天五刻)¶
(改為開禧厯附統天厯行焉總趙渙造新厯以/獻詹體仁作序體仁著象數  義厯學啟&KR0041;)¶
　　　寳祐㑹天厯¶
淳祐十二年(壬子/)太史局用淳祐新厯推氣節附統天¶
厯頒行八月戊寅(二十/六日)詔厯名顯天自来歲頒行九月¶
壬午朔詔明年改元寶祐癸卯(二十/二日)改厯名㑹天寶祐¶
元年正月命學士尤焴撰序九月甲辰詔脩厯官遷秩¶
餘錫銀幣(序曰積年止用一千一百餘/萬日法止用五百五十八)¶
<pb:KR3k0032_WYG_010-49a>¶
　　　太&KR0007;厯(司馬光/)¶
邵雍曰厯不能無差今之學厯者但知厯法不知厯理¶
能布筭者洛下閎也能推步者甘公石公也洛下閎但¶
知厯法揚雄知厯法又知厯理　太&KR0007;經元圖曰七十¶
二策為一日凡三百六十四日有半踦滿焉以合歲之¶
日而律厯行故自子至辰自辰至申自申至子冠之以¶
甲而章㑹統元與月蝕俱沒元之道也注元以隂陽為¶
本故兼該顓頊太初二厯踦滿二贊以合歲之日而行¶
<pb:KR3k0032_WYG_010-49b>¶
律厯也元吿元日書斗書而月不書常滿以御虚也¶
王涯說元曰元之首也始於中中之始也在乎一一之¶
所配自天元甲子朔旦冬至推一晝一夜終而復始每¶
二贊一日凡七百二十九贊而周為三百六十五日¶
自黄帝迄三代之末凡二千四百十四年厯凡七變漢¶
四百年厯凡四變(一云/五變)自魏晉迄隋又十六變而後魏¶
後周六厯不與焉唐三百年厯凡九變自五代之調元¶
欽天而厯法始弊本朝自建隆迄慶元二百五十年間¶
<pb:KR3k0032_WYG_010-50a>¶
厯十四變上距黄帝之厯凡五十八變矣　三代之厯¶
多至八百年少至四百年而一變者非厯之差也正朔¶
既改厯不容不變也漢厯率百年一變唐厯率百年三¶
變本朝厯率百年而六變以其用之久近觀之則法之¶
䟽密可知矣　魏景初厯至宋元嘉凡用二百八十年¶
元嘉厯至梁凡六十五年梁大明厯汔陳凡八十年¶
昔洛下閎太初厯成自言八百年當差一度其後未及¶
八十年已差一度矣李淳風亦曰一氣差三度九日差¶
<pb:KR3k0032_WYG_010-50b>¶
一刻又曰自太初下至麟德差四日自太初上及僖公¶
差三日一行亦曰劉洪厯四十五年差一度梁武帝厯¶
一百八十六年差一度前人術精猶不免此况賤工之¶
草創者乎　作厯之法必先定方隅驗昏旦測時氣齊¶
晷刻&KR0049;中星又驗之以農事之蚤晚物類之變化然後¶
中氣可得而定中氣既定然後閏餘可得而推　堯之¶
作厯仰觀象於天俯觀事於民逺觀宜於鳥獸(堯典/說)¶
黄帝迎日推策嚳厯日月而迎送之厯法其来久矣至¶
<pb:KR3k0032_WYG_010-51a>¶
堯始大備　厯雖定數象為不定之法而必本於敬順¶
析因夷隩仁民之政孳希毨氄愛物之政無非順天者¶
中星正則天運可求分至定則日行可準　秦顓頊厯¶
置閏在歲後堯厯考中星定分至隨同置閏故四時不¶
差遂為後世法　自蔡邕杜預用新術治厯至何承天¶
祖冲之考索愈精承天以月蝕之衝推日躔次冲之言¶
古術之作在漢初周末所謂求詳於未差之前蓋劉歆¶
班固所不能到也　天地之數惟竒則無窮置閏所以¶
<pb:KR3k0032_WYG_010-51b>¶
補竒數也　古厯簡易未立差法但隨時占&KR0049;修改以¶
與天合晉虞喜始以天為天以歲為歲乃立差以追其¶
變約以五十年退一度何承天以為太過乃倍其年而¶
又反不及隋劉焯取二家中數七十五年為近之亦未¶
精密　日行而多五日九百四十分日之二百三十五¶
者為氣盈月行而少五日九百四十分日之五百九十¶
二者為朔虚合氣盈朔虚而閏生焉十有九歲七閏則¶
氣朔分齊是為一章(朱氏/書說)　迎日推策則有其數轉璣¶
<pb:KR3k0032_WYG_010-52a>¶
觀衡則有其象歸竒於扐以象閏數也斗指兩辰之間¶
象也象數者天理也非人所能為也以定時成歲者唐¶
典也以詔王居門終月者周制也　帝王必先考正厯¶
象蓋將以前民用授人時　作易聖人治厯明時獨取¶
諸革　馮相氏辨敘事㑹天位注若今厯日　景象皆¶
動動則必差歲時迭更更則必異故厯不容於不改¶
堯命官以明厯象舜齊七政以察璣衡　漢厯五變而¶
太初最密唐厯八改而大衍最密　太初表於漢代景¶
<pb:KR3k0032_WYG_010-52b>¶
初冠於魏厯(以年號/為目)　日月轉運於天猶人之行步故¶
推厯謂之步厯　以象紀厯謂之厯象以數紀厯謂之¶
厯數　八卦列明時之象九疇開協紀之文　使日蝕¶
皆不可以常數求無以稽厯數之疏密若皆可以常數¶
求無以知政教之休咎(大衍日/蝕議)　曲技雲浮疇官雨絶¶
(劉焯/)　以氣命律以律起厯以厯正時以時授事凡以¶
建兩儀而命萬物堯舜相授禹箕子相傳夫孰非是道¶
　歲周三百六十五日四分日之一而曰三百六旬有¶
<pb:KR3k0032_WYG_010-53a>¶
六日者舉成數也　二十八宿從東而左行日從西而¶
右行逆沿二十八宿(月令/正義)　積三十三月而一閏則春¶
夏秋冬正矣(史正/義)　何承天立歲差法後亦不定邵堯¶
夫立差法冠絶古今於日月交感之際隂陽虧盈求之¶
大抵隂常虧陽常盈(程氏/云)　蓂莢知朔梧桐知閏　日¶
月相斛　　爾雅夏曰嵗商曰祀周曰年而唐¶
虞曰載　　郭璞曰嵗取星行一次年取禾更一¶
熟¶
<pb:KR3k0032_WYG_010-53b>¶
　　　歲名(支/)¶
困敦(子/)　赤奮若(丑/)攝提格(寅/)單閼(卯/)　執徐(辰/)¶
大荒落(已/)敦牂(午/)　協洽(未/)　涒灘(申/)　作噩(酉/)¶
閹茂(戌/)　大淵獻(亥/)¶
　　　歲陽(干/)¶
閼逢(甲/)　旃蒙(乙/)　柔兆(丙/)　强圉(丁/)　著雍(戊/)¶
屠維(已/)　上章(庚/)　重光(辛/)　&KR0007;黓(壬/)　昭陽(癸/)¶
　見爾雅史記天官厯書淮南子¶
<pb:KR3k0032_WYG_010-54a>¶
　　　日月所㑹之次¶
&KR0007;枵(子虗危/女)星紀(丑牛/斗)析木(寅箕/尾)大火(卯房心/氐)夀星(辰亢/角)¶
鶉尾(已軫/翼)鶉火(午星張/栁)鶉首(未&KR0017;/井)實沈(申參/觜)大梁(酉&KR0295;畢/胃)¶
降婁(戍婁/奎)陬訾(亥璧/室)¶
　　　律吕¶
黄鍾(十一/)大(呂十二/)太蔟(正/)　　夾鍾(二/)　姑洗(三/)¶
中呂(四/)　㽔賓(五/)　林鍾(六訓淮南時/則  作百鍾)　　夷則(七/)¶
南呂(八/)　無射(九/)　應鍾(十/)¶
<pb:KR3k0032_WYG_010-54b>¶
　¶
　¶
　¶
　¶
　¶
　¶
　¶
　玉海卷十¶
