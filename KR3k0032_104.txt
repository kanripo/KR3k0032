#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百四
#+PROPERTY: JUAN 卷一百四
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百四
<pb:KR3k0032_WYG_104-1a>¶
欽定四庫全書¶
　玉海卷一百四¶
　　　　　　　　　　　　宋　王應麟　撰¶
　音樂¶
　　樂(二/)¶
　　　漢制氏雅樂　宗廟樂　休成樂¶
志漢興樂家有制氏(藝文/志同)以雅樂聲律世世在太樂官¶
但能紀鏗鏘鼓舞不能言其義髙祖時叔孫通因秦樂¶
<pb:KR3k0032_WYG_104-1b>¶
人制宗廟樂大祝迎神於廟門奏嘉至猶古降神之樂¶
也皇帝入廟門奏永至以為行步之節猶古采齊肆夏¶
也乾豆上奏登歌獨上歌不以筦絃亂人聲欲在位者¶
徧聞之猶古清廟之歌也登歌再終下奏休成之樂(注/服)¶
(䖍曰叔孫通/所奏作也)美神明既享也皇帝就酒東箱坐定奏永¶
安之樂美禮已成也(又見舞類後志注制禮/記祭先師注樂有  氏)¶
　　　漢昭容禮容樂¶
志髙祖六年作昭容樂禮容樂昭容猶古昭夏也主出¶
<pb:KR3k0032_WYG_104-2a>¶
武徳舞禮容主出文始五行舞舞入無樂將至至尊之¶
前不敢以樂也出用樂者言舞不失節能以樂終也大¶
抵皆因秦舊事焉注言昭容樂生於武徳舞(魏改昭容/曰昭業樂)¶
　隋志牛&KR0042;曰昭容生於武徳猶古之韶禮容生於文¶
始矯秦之五行¶
　　　漢安丗房中樂¶
志又有房中祠樂髙祖唐山夫人所作也周有房中樂¶
至秦名曰夀人凡樂樂其所生禮不忘本髙祖樂楚聲¶
<pb:KR3k0032_WYG_104-2b>¶
故房中樂楚聲也孝惠二年使樂府令夏侯寛備其簫¶
管更名曰安世樂安世房中歌十七章其詩曰大孝備¶
矣七始華始我定厯數王侯秉徳海内有姦大海蕩蕩¶
安其所豐草葽雷震震桂華美芳磑磑即即嘉薦芳矣¶
皇皇鴻明浚則師徳孔容之常承帝明徳(古詩皆有篇/名獨桂英美)¶
(芳兩章名存劉原/父疑本十二章)首章曰大孝備矣休徳昭清髙張四¶
縣樂充宫廷芬樹羽林(師古曰羽葆/其盛若林)雲景杳㝠金支秀¶
華庶旄翠旌(張晏曰金支百二十支旄鐘之旄也文頴/曰析羽為旌翠羽為之臣瓉曰樂上衆飾)¶
<pb:KR3k0032_WYG_104-3a>¶
(有流遡羽葆以黄金為支其首敷散若草木之秀華也/師古曰瓉說是也庶旄翠旌謂析五采羽注翠旄之首)¶
(而為/旌)七始華始肅倡和聲神来宴娭庶㡬見聽末章云¶
承帝明徳師象山則雲施稱民永受厥福承容之常承¶
帝之明下民安樂受福無疆孔光何武奏安丗樂鼓員¶
二十人十九人可罷凡鼓八朝賀置酒陳前殿房中不¶
應經法　晉志元會别置女樂三十人於黄帳外奏房¶
中之歌　宋志魏使王粲改作安丗詩大和初侍中繆¶
襲奏安世歌本漢時歌名按周禮注云安丗樂猶周房¶
<pb:KR3k0032_WYG_104-3b>¶
中之樂也往昔議者以房中歌后妃之徳以風天下正¶
夫婦宜改安世之名曰正始之樂魏初侍中王粲所作¶
登歌安世詩專以思詠神靈及鑒享之意襲又省讀漢¶
安世歌詠亦說髙張四縣神来燕享嘉薦令儀永受厥¶
福無有二南后妃風化天下之言謂房中為后妃之歌¶
恐失其意宜改安世曰享神歌奏可(文帝已改安世為/正始襲至是又改)¶
(安世為享神未詳其義/王粲所造安世詩今亡)　隋志内宫所奏天髙地厚二¶
曲於房中奏之栁顧言増房内樂益其鐘磬(歌鐘歌磬/各設二虡)¶
<pb:KR3k0032_WYG_104-4a>¶
(土革絲竹副之/并升歌下管)奏議曰為王后&KR0076;歌諷誦而事君子故¶
以房室為名燕禮鄉飲酒禮亦取而用磬師職云燕樂¶
之鐘磬鄭&KR0007;曰房内樂也所謂陰聲金石備矣内宰詔¶
其禮樂之儀鄭&KR0007;云薦撤之禮當與樂相應　通典周¶
有房中之樂以歌后妃之徳(按通典漢志秦時古樂惟/舜大韶周大武房中樂存)¶
(飛文選注漢書曰房中樂有/  龍章  飛龍秋㳺上天)　書大傳古者后夫人入¶
御於君鷄初鳴大師奏鷄鳴於陛下夫人鳴佩玉於房¶
中告去也應門撃柝告辟也　漢志都荔遂芳窅窊桂¶
<pb:KR3k0032_WYG_104-4b>¶
華注臣瓉曰茂陵中書歌都孋桂英羙芳鼓行¶
　　　漢修六代樂¶
劉子文武篇漢祖海内大定以文止戈召鄒魯儒生而¶
制禮儀修六代之樂朝諸侯於咸陽　淮南子齊俗訓¶
有虞樂咸池承雲九韶(注舜兼用/黄帝樂)夏后氏夏籥九成六¶
伯六列六英(注禹兼用/顓頊六英)殷大濩晨露周大武三象棘下¶
汜論訓堯大章舜九韶禹大夏湯大濩周武象此樂之¶
不同也　闕里作六代樂(見/後)宋志周存六代之樂至¶
<pb:KR3k0032_WYG_104-5a>¶
秦惟餘韶武而已始皇改周舞曰五行漢髙祖改韶舞¶
曰文始以示不相襲也　司馬相如上林賦韶濩武象¶
之樂¶
　　　漢廟樂¶
景帝紀元年十月詔曰髙廟奏武徳文始五行之舞孝¶
惠廟文始五行之舞文帝廟樂不稱其為文帝廟為昭¶
徳之舞　宣紀本始二年十月詔議廟樂　夏侯勝傳¶
宣帝初即位欲褒先帝詔丞相御史曰武帝功徳茂盛¶
<pb:KR3k0032_WYG_104-5b>¶
而廟樂未稱其與列侯二千石博士議於是羣臣大議¶
廷中皆曰宜如詔書長信少府勝獨曰亡徳澤於民不¶
宜為立廟樂公卿共難云云有司遂請尊孝武廟為世¶
宗廟奏盛徳文始五行之舞¶
　　　漢樂記　河間雜樂　郊廟詩歌　周樂典¶
禮樂志叔孫通沒後河間獻王采禮樂古事稍稍増緝¶
至五百餘篇今學者不能昭見但推士禮以及天子說¶
義又頗繆異河間獻王有雅材以為治道非禮樂不成¶
<pb:KR3k0032_WYG_104-6a>¶
因獻所集雅樂天子下大樂官常存肄之嵗時以備數¶
然不常御今漢郊廟詩歌未有祖宗之事八音調均又¶
不協鐘律内有掖庭材人外有上林樂府皆以鄭聲施¶
於朝廷至成帝時謁者常山王禹世受河間樂能說其¶
義弟子宋曅等上書言之下大夫博士平當等考試以¶
為漢承秦後賴先帝聖徳博受兼聽修廢官立太學獻¶
王聘求幽隠修興雅樂以助化大儒公孫&KR0042;董仲舒等¶
皆以為音中正雅立之大樂春秋鄉射作於學宫希濶¶
<pb:KR3k0032_WYG_104-6b>¶
不講故自公卿大夫觀聽者但聞其鏗鏘不曉其意而¶
欲與風諭衆庶其道無由今曅等守習孤學大指歸於¶
興助教化宜領屬雅樂以繼絶表㣲風示海内事下公¶
卿以為久逺難明當議復寢(志孔光奏兼給事雅樂用/四人給事雅樂六十一人)¶
(可/罷)　蓺文志六國之君魏文侯最好古孝文時得其樂¶
人竇公獻其書乃周官大宗伯之大司樂章也武帝時¶
河間獻王與毛生等共采周官及諸子言樂事者以作¶
樂記獻八佾舞與制氏不相逺其内史丞王定傳之以¶
<pb:KR3k0032_WYG_104-7a>¶
授常山王禹禹成帝時數言其義獻二十四卷記劉向¶
校書得樂記二十三篇與禹不同其道寖微(記正義曰/向所校著)¶
(於别/錄)樂記二十三篇王禹記二十四篇(史記樂書取樂/記  周禮樂師)¶
(注貍首/在樂記)　禮記正義二十四卷記無所錄其二十三篇¶
之目今總存焉　鄭目錄云樂記者以其記樂之義盖¶
十一篇合為一篇樂本樂論樂施樂言樂禮樂情樂化¶
樂象(一云/象法)賔牟賈師乙魏文侯(已上今樂記所取今樂/記有魏文侯乃次賔牟)¶
(賈師乙為末則今十一篇之次與别錄不同其樂本已/下亦襍亂故鄭目錄畧有分别  鄭目錄第三樂施今)¶
<pb:KR3k0032_WYG_104-7b>¶
(記者以樂/禮為第三)餘有十二篇其名猶在奏樂(第十/二)樂器樂作¶
意始樂穆說律季札樂道樂義昭本昭頌竇公(已上十/二篇名)¶
(存書亡三總/為二十  篇)按别錄禮記四十九篇樂記第十九則樂¶
記十一篇入禮記在劉向前　通鑑元光五年冬十月¶
河間王来朝獻雅樂對三雍宫及詔䇿所問三十餘事¶
其對推道術而言得事之中文約指明(獻王修學好古/實事求是修禮)¶
(樂被服儒術造/次必於儒者)　隋志沈約云樂記取公孫尼子(史記正/義樂記)¶
(公孫尼/子次撰)　蔡邕明堂論引樂記曰武王伐殷為俘馘于¶
<pb:KR3k0032_WYG_104-8a>¶
亰太室　周語召公曰瞽獻典注瞽樂師典樂典也¶
荀子有樂論　王莽立樂經益博士員¶
　　　漢樂元語¶
記明堂位疏白虎通云樂元語曰東夷之樂曰朝離萬¶
物微離地而生南夷樂曰南南任也任養萬物西南樂¶
曰味味昧也取晦昧之義北夷樂曰禁言萬物禁藏鈎¶
命決亦云東夷樂曰昧南夷樂曰南　漢食貨志樂語¶
有五均注鄧展曰樂元語河間獻王所傳道五均事瓉¶
<pb:KR3k0032_WYG_104-8b>¶
曰其文云天子取諸侯之士以立五均則市無二賈四¶
民常均　白虎通禮樂篇樂元語曰受命而六樂樂先¶
王之樂明有法也東夷之樂持矛舞南持羽西持㦸北¶
持干舞　周書大聚云市有五均早暮如一注均平也¶
言早暮一價¶
　　　漢神樂¶
兒寛傳為御史大夫従東封泰山還登明堂上夀曰陛¶
下祖立明堂辟雍宗祀泰一六律五聲幽賛聖意神樂¶
<pb:KR3k0032_WYG_104-9a>¶
四合各有方象以承嘉祀為萬世則注如淳曰四方色¶
及五神祭祀聲樂各有等(癸亥/宗祀)¶
　郊祀歌十九章雜見樂舞之制五音之飭虞承靈億¶
　鳴琴竽瑟咸會軒朱璆磬金鼓鐘石羽籥空桑琴瑟¶
　鐘鼓竽笙五音六律依韋饗昭雜變並會雅聲逺姚¶
　此樂之器也衆嫭竒麗以吟青黄展詩應律九歌畢¶
　奏函宫吐角&KR0045;羽申商嘉虞貳觴臚驩騰歌此樂之¶
　歌也至於雲舞翔翔千童八溢王梢招揺四興遞代¶
<pb:KR3k0032_WYG_104-9b>¶
　而舞備矣合好効勸神夕奄虞所謂神樂四合者此¶
　也¶
樂書正月上辛祠太一甘泉使七十人俱歌春歌青陽¶
夏歌朱明秋歌西皥冬歌&KR0007;㝠　封禪書禱祠太一后¶
土始用樂舞益召歌兒作二十五絃及空侯琴瑟　宋¶
志蔡邕論叙漢樂一曰郊廟神靈　霍光傳泰壹宗廟¶
樂人¶
　　　漢四時樂¶
<pb:KR3k0032_WYG_104-10a>¶
志郊祀歌練時日一靈安留吟青黄注師古曰吟謂歌¶
誦青黄謂四時之樂也青陽朱明西顥&KR0007;㝠鄒子樂¶
　　　漢正樂定員¶
志孔光何武奏樂人員大凡八百二十九人其三百八¶
十八人不可罷可領屬大樂其四百四十一人不應經¶
法皆可罷　南齊書崔祖思曰漢太樂伶官云云正樂¶
定員惟置三百八十八人¶
　　　漢古兵法武樂　黄門武樂　黄門鼓吹　鼓¶
<pb:KR3k0032_WYG_104-10b>¶
　　　吹曲(又見/前)¶
前志哀帝罷樂府詔郊祭樂及古兵法武樂在經非鄭¶
衛之樂者條奏别屬他官丞相孔光大司空何武奏大¶
樂鼓至兹邡鼓凡鼓十二員百二十八人朝賀置酒陳¶
殿下應古兵法　祭遵傳建武八年秋従車駕上隴及¶
囂破帝東歸過汧幸遵營勞享士卒作黄門武樂良夜¶
乃罷注前書曰時名倡皆習黄門武樂執干戚而舞也¶
(文選注引桓譚新論曰漢之三主内置黄門工倡/  周禮旄人注散樂乃為樂之善者若今黄門倡)　安¶
<pb:KR3k0032_WYG_104-11a>¶
紀永初元年九月壬午詔太僕少府減黄門鼓吹以補¶
羽林士注漢官儀曰黄門鼓吹百四十五人(西京雜記/黄門前部)¶
(鼓吹左右各/一部十三人)　唐六典注漢少府屬官有承華令典黄¶
門鼓吹百三十五人百戯師二十七人　東夷傳順帝¶
永和元年夫餘王来朝帝作黄門鼓吹角抵以遣之¶
班超傳建初八年拜将兵長史假鼓吹幢麾注元始二¶
年使謁者大司馬掾持節行邉兵遣執金吾&KR0049;陳茂假¶
以鉦鼓古今樂錄曰横吹胡樂也張騫入西域傳其法¶
<pb:KR3k0032_WYG_104-11b>¶
於長安惟得摩訶兠勒一曲李延年因之更造新聲二¶
十八解乗輿以為武樂後漢以給邉将萬人将軍得之¶
　晉志横吹有雙角即胡樂也云云和帝時萬人将軍¶
得之晉魏以来有黄鵠隴頭出關入關出塞入塞折楊¶
栁黄覃子赤之楊望行人十曲　宋志漢樂四品其三¶
曰黄門鼓吹建初錄云務成黄爵&KR0007;雲逺期皆騎吹曲¶
列殿庭為鼔吹従行為騎吹二曲異也　魏髙句麗傳¶
漢時賜鼓吹伎人　通典張騫使西域得摩訶兠勒曲¶
<pb:KR3k0032_WYG_104-12a>¶
漢武採之以為鼓吹　晉簡文紀太和元年給羽葆鼓¶
吹班劒六十人　通典漢鼓吹曲有鐃歌　　唐志樂¶
類漢魏呉晉鼓吹曲四卷鼓吹樂章一卷　　　詩正¶
義楚威王時有朱鷺合沓飛翔而來舞舊鼓吹朱¶
鷺曲是也　　晉志漢時有短簫鐃歌之樂其曲有¶
朱鷺思悲翁艾如張上之回雍離戰城南巫山髙¶
上陵将進酒君馬黄芳樹有所思雉子班聖人出¶
上邪(一作/雅)臨髙臺逺如期石留務成&KR0007;雲黄爵¶
<pb:KR3k0032_WYG_104-12b>¶
行釣竿多序戰陣之事列於鼓吹　韓延夀在東郡植¶
羽葆鼔車吹車　班壹以財雄邉出入弋獵旌旗鼓吹¶
　段熲為并州刺史召還乗輕車介士鼔吹曲盖　呉諸¶
葛恪拜将軍授棨㦸武騎三百備威儀作鼔吹　　周瑜¶
賜鼔吹　呉質為北中郎将詔将軍列鹵簿作鼔吹¶
晉泰始三年羅憲進位冠軍假節給大車増鼓吹棨㦸¶
　曹植有謝鼔吹表云簫管之樂　陸機鼔吹賦曰原¶
鼓吹之攸始盖禀命於黄軒鼓砰砰以輕投簫嘈嘈而¶
<pb:KR3k0032_WYG_104-13a>¶
微吟詠悲翁之流思怨髙臺之難臨(詳見/樂章)¶
　　　漢樂六家¶
蓺文志凡樂六家百六十五篇樂記二十三篇王禹記¶
二十四篇雅歌詩四篇雅琴趙氏七篇(名/定)雅琴師氏八¶
篇(名/中)雅琴龍氏九十九篇(名/徳)　隋志梁沈約曰秦代滅¶
學樂經殘亡武帝時河間獻王與毛生等共採周官及諸¶
子言樂事者以作樂記劉向别錄有樂歌詩四篇云云¶
龍氏雅琴百六篇惟此而已晉中經簿無復樂書别錄¶
<pb:KR3k0032_WYG_104-13b>¶
所載已復亡逸　　隋經籍志樂緯三卷宋均注　張¶
純傳云樂動聲儀注樂緯文選注二禮正義皆引之¶
　詩正義引樂緯稽耀嘉宋均注　　隋志引樂稽耀¶
嘉動聲儀　　選注引稽耀嘉　　後律志注引叶圖¶
徴¶
　　　漢樂元起¶
唐志桓譚樂元起二卷又琴操二卷(新論有琴道篇鼓/本傳好音律善)¶
(琴/)　蔡邕傳著叙樂　班超傳注引古今樂錄　　五行¶
<pb:KR3k0032_WYG_104-14a>¶
志注引阮籍樂論　隋志樂元二卷魏僧撰歴代樂名¶
一卷¶
　　　漢樂經(見後迎/氣樂)¶
隋志梁沈約曰秦代滅學樂經殘亡　王莽傳元始四¶
年立樂經　三禮圖曰舊圖引樂經云黄鐘磬云云¶
馮相氏注樂說說嵗星與日常應太嵗月建以見　續¶
律厯志注鮑鄴引樂經　周禮磬氏疏按樂云磬前長¶
三律二尺七寸後長二律尺八寸是磬有大小之制也¶
<pb:KR3k0032_WYG_104-14b>¶
(與三禮圖所/引樂經同)　論衡曰陽成子長作樂經　尚書大傳¶
樂曰舟張辟雍鶬鶬相従八風回回鳯凰喈喈　吕氏¶
春秋仲夏紀有大樂侈樂適音古樂篇季夏紀有音律¶
音初制樂篇　隋經籍志有樂經四卷　唐志李&KR0007;楚¶
樂經三十卷¶
　　　漢南郊樂　郊祭樂¶
祭祀志世祖二月辛卯祭天泰山下南方羣神皆從用¶
樂如南郊永平二年祀五帝明堂奏樂如南郊　通典¶
<pb:KR3k0032_WYG_104-15a>¶
光武平隴蜀増廣郊祀(建武十二年益州傳送公/孫述瞽師郊廟樂器始備)髙祖¶
配食樂奏青陽朱明西顥&KR0007;㝠雲翹育命之舞明堂北¶
郊並奏樂如南郊迎時氣五郊春夏舞雲翹秋冬舞育¶
命季夏歌朱明兼二舞　前志哀帝詔郊祭樂條奏别¶
屬他官丞相孔光奏郊祭樂人員六十二人給祠南北¶
郊外郊祭員十三人諸族樂人兼雲招給祠南郊用六¶
十七人不可罷¶
　　　漢郊廟樂器¶
<pb:KR3k0032_WYG_104-15b>¶
光武紀建武十三年益州傳送公孫述瞽師郊廟樂器¶
葆車輿輦法物始備　續志司空凡郊祀之事掌掃除¶
樂器　隋志周官大司樂一千三百三十九人漢郊廟¶
及武樂三百八十人漢雅樂郎杜䕫能曉樂事八音七¶
始靡不兼該　劉貺大樂壁記云漢祖飾干戚之容光¶
武尊郊祀之樂¶
　　　漢四品樂　十二門詩　五方樂¶
後禮儀志注蔡邕禮樂志曰漢樂四品一曰大予樂典¶
<pb:KR3k0032_WYG_104-16a>¶
郊廟上陵殿諸食舉之樂郊樂易所謂先王以作樂崇¶
徳殷薦上帝周官若樂六變則天神皆降可得而理也¶
宗廟樂虞書所謂琴瑟以詠祖考來格詩肅邕和鳴先¶
祖是聽食舉樂王制天子食舉以樂周官王大食則令奏¶
鐘鼔二曰周頌雅樂典辟雍饗射六宗社稷之樂辟雍¶
饗射孝經所謂移風易俗莫善於樂禮記曰揖讓而治¶
天下者禮樂之謂也社稷所謂琴瑟撃鼓以御田祖者¶
也禮記曰夫樂施於金石越乎聲音用乎宗廟社稷祀¶
<pb:KR3k0032_WYG_104-16b>¶
乎山川&KR0017;神三曰黄門鼔吹天子所以燕樂羣臣詩所¶
謂坎坎鼔我蹲蹲舞我者也其短簫鐃歌軍樂也其傳¶
曰黄帝岐伯所作以建威&KR0045;徳風勸士也盖周官所謂¶
王大㨗令凱樂軍大獻令凱歌者也孝章皇帝親著歌¶
詩四章列在食舉又制靈臺十二門詩各以其月祀而¶
奏之(祭祀志章帝元和/二年四月作詩)靈帝熹平四年正月中出靈臺¶
十二門詩下大予樂官習誦被聲與舊詩並行者皆當¶
撰錄以成樂志(四品樂者大予樂雅頌樂黄/門鼓吹黄帝凱樂軍樂也)　律厯志注¶
<pb:KR3k0032_WYG_104-17a>¶
薛瑩書曰上以太常樂丞鮑鄴等上樂事下車騎将軍¶
馬防防奏言建初二年七月鄴上言王者有食舉之樂¶
所以順天地養神明求福應也今官樂但有大蔟皆不¶
應月律可作十二月均各應其月氣乃能感天地和氣¶
宜應明帝始令靈臺六律&KR0049;而未設其門樂經曰十二¶
月行之所以宣氣豐物也月開斗建之門而奏歌其律¶
誠宜施行詔下太常太常言作樂器直錢百四十六萬¶
上奏寢今明詔下臣防臣愚以為可順上天之明特因¶
<pb:KR3k0032_WYG_104-17b>¶
嵗首令正發太蔟之律奏雅頌之音其條貫甚備詔以¶
防言下三公　晉樂志永平三年官之司樂改名大予¶
道隣雅頌事邇中和其有五方之樂即大樂九變天神¶
可禮者也宗廟之樂社稷之樂辟雍之樂黄門之樂短¶
簫之樂　魏杜䕫傳雅樂四曲鹿鳴騶虞伐檀文王皆古¶
聲辭¶
　　　漢食舉樂(又見四/品樂)¶
禮儀志嵗首大朝賀其儀云云舉觴御座前司空奉羮¶
<pb:KR3k0032_WYG_104-18a>¶
大司農奉飯奏食舉之樂百官受賜宴饗大作樂(注蔡/質漢)¶
(儀曰徳陽殿朝/賀  此正出處)上陵之儀太官上食太常樂奏食舉文¶
始五行之舞　宋志章帝元和二年宗廟樂故事食舉¶
有鹿鳴承元氣二曲三年自作詩四篇一曰思齊皇姚¶
二曰六麒麟三曰竭肅雍四曰陟叱根(一本云/渉叶相)合前六¶
曲以為宗廟食舉加宗廟重来上陵二曲合八曲為上¶
陵食舉減宗廟承元氣一曲加惟天之命天之厯數二¶
曲合七曲為殿中御飯食舉又漢太樂食舉十三曲一¶
<pb:KR3k0032_WYG_104-18b>¶
曰鹿鳴二曰重来三曰初造四曰侠安五曰歸来六曰¶
逺期七曰有所思八曰明星九曰清涼十曰渉大海十¶
一曰大置酒十二曰承元氣十三曰海淡淡魏氏及晉荀¶
朂傅&KR0007;並為歌詞魏時省逺期承元氣海淡淡三曲蔡¶
邕論叙漢樂一曰郊廟神靈二曰天子享宴三曰大射¶
辟雍四曰短簫鐃歌　東都賦食舉雍徹太師奏樂注¶
蔡邕禮樂志曰漢樂有四品一天子樂郊祀陵廟殿中¶
諸會食舉也(謂永/平時)章帝親著歌詩四章列在食舉(又見/月令)¶
<pb:KR3k0032_WYG_104-19a>¶
(迎氣/樂)　通典漢享宴食舉樂十三曲(又見樂/章類)　馬融長¶
笛賦陳於東階八音俱起食舉雍徹勸侑君子注食舉¶
謂進食於天子而設樂食竟奏詩之樂以徹食蔡邕禮¶
樂志曰天子中樂殿中食舉樂也周禮曰及徹而歌徹¶
又曰王以樂侑食　王制謂天子食舉以樂周官大食¶
令奏鐘鼓¶
　　　漢大予樂(又見四/品樂)¶
紀永平三年秋八月戊辰改樂為大予樂十八年十二¶
<pb:KR3k0032_WYG_104-19b>¶
月癸巳有司奏明帝作登歌正予樂　官志大予樂令¶
一人秩六百石丞一人(盧植曰令丞/如大胥小胥)　禮儀志冬夏氣¶
至五刻大予具樂器列前殿　曹褒傳父充為博士顯¶
宗即位上言漢再受命仍有封禪之事而禮樂疎濶不¶
可為後嗣法五帝不相沿樂三王不相襲禮大漢宜制¶
禮以示百世帝問制禮樂云何對曰河圖括地象曰有¶
漢世禮樂文雅出尚書璇璣鈴曰有帝漢出徳洽作樂¶
名予帝善之下詔曰今欲改大樂官曰大予樂(永平三/年八月)¶
<pb:KR3k0032_WYG_104-20a>¶
(戊辰/改)歌詩曲操以俟君子(晉志漢短簫鐃歌之樂有朱/鷺上之回戰城南等二十二)¶
(曲魏受命改其十二曲使/繆襲為詞述以功徳代漢)　東都賦&KR0045;世廟正予樂¶
禮大胥注漢大樂律云云　禮小師注管如&KR1055;而小今¶
大予樂官有焉　鼔人疏錞于之名出於漢之大予樂¶
官(國語均/注律同)　詩疏柷敔形状盖依漢之大予樂¶
　　　漢月令迎氣樂　樂經　黄鍾樂器(詳見/迎氣)　緫¶
　　　章樂¶
紀明帝永平二年始迎氣於五郊注續漢書云東郊歌¶
<pb:KR3k0032_WYG_104-20b>¶
青陽八佾舞雲翹之舞南郊歌朱明舞雲翹中央歌朱¶
明舞雲翹育命西郊歌白藏舞育命北郊歌&KR0007;㝠舞育¶
命(皇覧有迎氣四時之樂唱以角徴商羽春唱角舞羽/翟夏唱徴舞鼓鞉秋唱商舞干戚冬唱羽舞干戈)¶
章帝建初五年冬始行月令樂注東觀記太常丞鮑鄴¶
言云云事下車騎将軍馬防防言聖人作樂所以宣氣¶
致和順陰陽也臣愚以為可因嵗首發太蔟之律奏雅¶
頌之音以迎和氣時以作樂器費多遂獨行十月迎氣¶
樂(馬防傳五年冬始施行十/二月迎氣樂防所上也)　律厯志注薛瑩書建初¶
<pb:KR3k0032_WYG_104-21a>¶
二年七月太常丞鮑鄴上言王者飲食有食舉之樂所¶
以順天地養神明求福應也今官樂但有太蔟皆不應¶
月律可依十二月均各應其月氣乃能感天地和氣宜¶
應明帝始令靈臺六律&KR0049;而未設其門樂經曰十二月¶
行之所以宣氣豐物也月開斗建之門而奏歌其律誠¶
宜施行　唐楊收傳西京郊祀宗廟樂惟用黄鍾一均¶
章帝時太常丞鮑鄴始旋十二宫夫旋宫以七聲為均¶
(均言韻也古無韻字猶言一韻聲也始以某律為宫商/角徴羽某律少宫某律少徴一均成則五聲為之節族)¶
<pb:KR3k0032_WYG_104-21b>¶
(此旋/宫也)　紀順帝陽嘉二年十月庚午行禮辟雍奏應鍾¶
始復黄鍾作樂器隨月律注東觀漢紀曰元和以来音¶
戾不調修復如舊典(宋登持節臨太學/奏定典律見律類)獻帝建安八年冬¶
十月己巳公卿初迎冬北郊總章始備八佾舞(總章樂/官名古)¶
(之安/代樂)¶
　　　漢雅樂塤篪鹿鳴¶
紀永平二年正月宗祀明堂樂和八音十月養老辟雍¶
升歌鹿鳴下管新宮十年閏四月甲午南廵狩幸南陽¶
<pb:KR3k0032_WYG_104-22a>¶
日北至又祀舊宅禮畢召校官弟子作雅樂奏鹿鳴帝¶
自御塤篪和之以娯嘉賔注鄭&KR0007;注周禮塤燒土為之¶
大如雁子鄭衆曰有六孔世本曰暴辛公作篪以竹為¶
之長尺四寸有八孔　前傳王襄使王褒作中和樂職¶
宣布詩選好事者依鹿鳴之聲習而和之　選注閔洪¶
琴賦曰汝南鹿鳴　蔡邕琴操曰鹿鳴周大臣所作也¶
王道衰大臣知賢者幽隠彈&KR0076;諷諫　雅樂郎杜䕫傳¶
四曲一曰鹿鳴　大戴禮云凡雅二十六篇其八篇¶
<pb:KR3k0032_WYG_104-22b>¶
可歌歌鹿鳴貍首鵲巢采蘩采蘋伐檀白駒騶虞¶
八篇廢不可歌七篇商齊可歌也三篇間歌云¶
云¶
　　　漢闕里作六代樂¶
孔僖傳元和二年春肅宗東巡狩還過魯幸闕里以太¶
牢祀孔子及七十二弟子作六代之樂大會孔氏男子¶
二十以上者六十三人命儒者講論(紀二年二月東廵/三月己丑幸魯庚)¶
(寅祠/孔子)注黄帝曰雲門堯咸池舜大韶禹大夏湯大濩周¶
<pb:KR3k0032_WYG_104-23a>¶
大武(詳見羣/祀類)¶
　　　漢九賔樂(又見/上)¶
禮儀志上陵晝漏上大鴻臚設九賔隨立殿前(薛琮曰/謂王侯)¶
(公卿二千石六百石及/郎吏匈奴侍子凡九等)注蔡質漢儀曰正月旦天子幸¶
徳陽殿臨軒作九賔徹樂含利従西方来戯於庭乃畢¶
入殿前激水化為比目魚跳躍嗽水作霧鄣日畢化成¶
黄龍長八丈出水遨戯於庭&KR0721;燿日光以兩大絲繩係¶
兩柱中頭間相去數丈兩倡女對舞行於繩上對面道¶
<pb:KR3k0032_WYG_104-23b>¶
逢切肩不傾又蹋局出身藏形於斗中鐘磬並作樂畢¶
作魚龍曼延小黄門吹三通　安帝紀延平元年即位¶
十二月乙酉罷魚龍曼延百戯注漢官典職曰作九賔¶
樂含利之獸従西方来戯於庭激水化成比目魚嗽水¶
作霧化成黄龍長八丈出水遨戯於庭炫燿日光曼延¶
者獸名也張衡西京賦所云巨獸百尋是為曼延¶
　武紀元封三年春作角抵戯注文穎曰兩兩相當角¶
力角技藝射御盖雜技樂也巴俞戯魚龍曼延之屬也¶
<pb:KR3k0032_WYG_104-24a>¶
漢後更名平樂觀(此注解巴俞/戯而上文無)三百里内皆觀(又見後/碭極樂)¶
　西京賦大駕幸乎平樂云云注平樂館大作樂䖏也¶
　　　漢八能樂　　八能陳音¶
後律厯志天子以日冬夏至御前殿合八能之士陳八¶
音聽樂均　　禮儀志注樂叶圖徴曰八能之士常以日¶
冬至作陰樂以成天文日夏至作陽樂以成地理(詳見/黄鍾)¶
(瑟/)　易通卦騐日冬至人主致八能之士或調黄鍾或¶
調六律或調五聲或調五行或調律厯或調陰陽政徳¶
<pb:KR3k0032_WYG_104-24b>¶
所行八能以備人主乃縦八能之士擊黄鍾之鐘人敬¶
稱善言以相之(所謂金/奏也)乃權水輕重稱黄鍾之重擊黄¶
鍾之磬八卿大夫列士乃使八能之士擊黄鍾之鼓鼓用革¶
焉員徑八尺一寸鼓黄鍾之琴瑟用槐木瑟長八尺吹黄鍾¶
之律間音以竽長四尺二寸黄鍾之音得㽔賔之律應夏日¶
至如冬日至之禮舞八樂(雲門五英六莖大/卷韶夏濩武也)黄鍾之音調¶
則㽔賔之律應聲磬和則林鍾之律應此謂冬日至成天¶
文夏日至成地理鼓用黄牛皮員徑五尺七寸瑟用桑木¶
<pb:KR3k0032_WYG_104-25a>¶
長五尺七寸間音以簫長尺四寸(注此律必以九與/十者天地數終焉)¶
月令仲夏止聲色注易及樂春秋説夏至人主與羣臣¶
従八能之士作樂五日今止之非其道也仲冬去聲色¶
注易及樂春秋說云冬至云云此言去又相反¶
　　　漢五樂　太常樂(見/上)¶
續律厯志注樂叶圖徴曰五樂皆得則應鍾應(見後黄/鍾瑟)¶
　禮儀志上陵太常樂奏食舉文始五行之舞¶
　　　漢清樂¶
<pb:KR3k0032_WYG_104-25b>¶
通典清樂者其始則清商三調是也並漢以来舊典樂¶
器形制并歌章古調與魏三祖所作者皆備於史籍晉¶
朝播遷其音分散¶
　　　魏樂論¶
劉劭傳明帝時劉劭以為宜制禮作樂以移風俗著樂¶
論二十四篇事成未上(太平御覽/選注引之)　晉書賀循云魏氏¶
增損漢樂為一代之禮　阮籍亦有樂論　文章序錄曰¶
裴秀著易及樂論　唐志梁武帝樂論三卷樂社大義¶
<pb:KR3k0032_WYG_104-26a>¶
十卷　隋志梁有樂義十一卷武帝集朝臣撰又鍾律¶
緯六卷¶
　　　魏復古樂　雅樂四曲(漢雅樂郎/  上夀曲)　魏太鈞樂¶
　　　(見舞/類)¶
晉志東京大亂絶無金石之樂樂章亡缺及魏武平荆¶
州獲漢雅樂郎河南杜&KR0490;能識舊法云云考會古樂始¶
設軒縣鐘磬而黄初中柴玉左延年之徒復以新聲被¶
寵改其聲韻(王粲等各造新/詩抽其藻思)杜䕫傳舊雅樂四曲一曰¶
<pb:KR3k0032_WYG_104-26b>¶
鹿鳴二曰騶虞三曰伐檀四曰文王皆古聲辭及太和¶
中左延年改䕫騶虞伐檀文王三曲更自作聲節名雖¶
有而聲實異惟因&KR0490;鹿鳴不改易每正旦大會太尉奉¶
璧君后行禮東廂雅樂常作者是也後又改三篇一曰¶
於赫篇詠武帝與古鹿鳴同二曰巍巍篇詠文帝用延¶
年所改騶虞聲三洋洋篇詠明帝用延年所改文王聲¶
第四復用鹿鳴而除古伐檀　杜䕫傳以知音為雅樂¶
郎太祖以為軍謀祭酒參大樂事因令創制雅樂時散¶
<pb:KR3k0032_WYG_104-27a>¶
騎郎鄧靜尹齊(晉志作/尹商)善詠雅樂歌師尹胡能歌宗廟¶
郊祀之曲舞師馮肅服養曉知前代諸舞䕫總統備作¶
樂器紹復先代古樂自䕫始(隋志云刋/定雅律)　唐杜佑三朝¶
上夀議漢故事上夀四會曲有鐘鼓無歌詩魏初作四¶
會有琴筑無詩雅樂郎郭瓊云青龍二年以長笛食舉¶
第十二古大置酒曲代四會又易古詩名曰羽觴行用¶
為上夀曲鹿鳴已下十二曲名食舉樂而四會之曲遂¶
廢　通典文帝改漢巴渝舞曰昭武舞安世樂曰正世¶
<pb:KR3k0032_WYG_104-27b>¶
樂嘉至樂曰迎靈樂武徳樂曰武頌樂昭容樂曰昭業¶
樂雲翹舞曰鳯翔育命舞曰靈應武徳舞曰舜頌舞文¶
始舞曰大韶舞五行舞曰大武舞其歌詩多前代之舊¶
使王粲改作登歌安世及巴渝詩而已明帝太和初詔¶
樂官自如故為太樂(後漢依䜟改大/予至是復舊)文帝改安世樂為¶
正始至是侍中繆襲又改為享神歌改鐃歌十二曲使¶
襲為詞述功徳言代漢之意(是時呉亦使韋昭制吹鐃/部十二曲以述堅&KR0096;功徳)¶
　　　晉雅樂　登歌樂　正徳樂¶
<pb:KR3k0032_WYG_104-28a>¶
志武帝受命泰始二年詔郊祀明堂禮樂&KR0096;用魏儀遵¶
周室肇稱殷禮之義但改樂章使傅&KR0007;為之詞凡十九¶
篇九年光錄大夫荀朂以杜&KR0490;所制律吕校太樂總章¶
鼓吹八音與律吕乖錯乃制古尺作新律吕(荀朂傳既/掌樂事又)¶
(修律/吕)律成班下太常使太樂總章鼓吹清商施用朂又¶
作新律笛十二枚以調律吕正雅樂正會殿庭作之江¶
左初立宗廟以無雅樂器及伶人省太樂并鼓吹令是¶
後頗得登歌食舉之樂(隋志賀循為太常/卿始有登歌之樂)猶有未備太¶
<pb:KR3k0032_WYG_104-28b>¶
寧末明帝又詔阮孚等增益之咸和中成帝復置太樂¶
官(以戴綏/為令)鳩集遺逸而尚未有金石也庾亮為荆州與¶
謝尚修復雅樂及慕容雋平冉閔鄴下樂人頗来者永¶
和十一年謝尚鎮夀陽採拾樂人以備太樂并制石磬¶
雅樂頗具(尚以鎮西将軍鎮夀陽江/左有金石之樂自尚始)太元中破苻堅獲¶
其樂工楊蜀等閑習舊樂於是四廂金石始備使曹毗¶
王珣等増造宗廟歌詩然郊祀遂不設樂(隋志樂人南/奔穆皇羅鐘)¶
(磬苻堅北敗孝武獲登歌石梁武帝曰著晉宋史者皆/言太元元嘉四年四廂金  大備今檢樂府止有黄鍾)¶
<pb:KR3k0032_WYG_104-29a>¶
(姑洗㽔賔太蔟四格而/已六律不具何謂四廂)　通典宋文帝元嘉九年太樂令¶
鍾宗之調金石二十年南郊始設登歌詔顔延年造歌¶
詩(初江左二郊無樂/宗廟有歌無舞)孝武孝建元年使謝莊造宗廟舞¶
樂明堂諸樂歌辭　後魏志秦曰夀人漢為大予魏名¶
大鈞晉曰正徳後魏為大成¶
　　　梁對樂七十八家　郊禋宗廟三朝樂(十二雅/歌詩登)¶
　　　(歌/)¶
隋志梁武思&KR0042;古樂天監元年下詔訪百寮沈約奏樂¶
<pb:KR3k0032_WYG_104-29b>¶
書淪亡宜選諸生尋經史百家凡樂事無大小悉别纂¶
錄撰為樂書以起干載絶文是時對樂者七十八家皆¶
言樂之宜改不言改樂之法帝遂自制定禮樂立四器¶
名之為通又制十二笛除去衡鐘設十二鎛鐘各依辰¶
位而應其律每一鎛鐘則設編鐘磬各一虡合三十六架¶
植建鼓於四隅元正大會備用之乃定郊禋宗廟及三¶
朝之樂以武舞為大壮文舞為大觀舞國樂以雅為稱¶
止乎十二則天數也乃去階步之樂増徹食之雅衆官¶
<pb:KR3k0032_WYG_104-30a>¶
出入奏俊雅皇帝出入奏皇雅皇太子出入奏&KR0332;雅王¶
公出入奏寅雅上夀酒奏介雅食舉奏需雅徹饌奏雍¶
雅牲出入奏滌雅薦毛血奏牷雅降神及迎送奏諴雅¶
皇帝飲福酒奏獻雅燎埋奏禋雅其辭並沈約所製今¶
列其歌詩二十曲南郊舞奏黄鍾北郊舞奏林鍾明堂¶
宗廟同奏㽔賔又有登歌一十八曲三朝第一奏相和¶
五引至四十九皇帝興奏皇雅　通典陳大建元年定¶
三朝之樂採梁故事五年定南北郊及明堂儀注改元¶
<pb:KR3k0032_WYG_104-30b>¶
嘉中所用齊樂盡以韶為名¶
　　　梁養徳樂¶
隋志天監四年掌賔禮賀瑒議皇太子元會出入所奏¶
帝命制養徳之樂瑒謂宜名元雅取元良之義帝改為¶
元正奏二舞¶
　　　梁樂社大義¶
唐志梁武帝樂社大義十卷又樂論三卷(隋志同梁有/有樂義十一)¶
(卷武帝集/朝臣撰云)¶
<pb:KR3k0032_WYG_104-31a>¶
　　　後魏樂書¶
唐志信都芳刪注樂書九卷(隋志/七卷)　信都芳傳著樂書¶
以河内葭灰吹律管魏志正光中詔安豐王延明與¶
芳博採古今樂事芳後乃撰延明所集樂説并諸器物¶
凖圖二十餘事而注之　通典北齊祖珽採延明及芳¶
等所著樂說而定正聲始具宫縣之器仍雜西涼之曲¶
樂名廣成所謂洛陽舊樂也¶
　　　隋議正樂¶
<pb:KR3k0032_WYG_104-31b>¶
通典開皇二年鄭譯請修正詔牛&KR0042;辛彦之何妥議正¶
樂九年陳平獲宋齊舊樂於太常置清商得陳太樂令¶
蔡子元于普明等復居其職隋代雅樂唯奏黄鍾一宫¶
郊廟朝饗用一調迎氣用五調其餘聲律皆不復通文¶
帝遣李元操盧思道等製清廟歌詞十二曲令於太樂¶
教習以代周歌¶
　　　隋樂府志　樂論　樂典¶
經籍志蕭吉樂譜集二十卷(傳云樂譜集唐/志云樂譜  解)又樂論一¶
<pb:KR3k0032_WYG_104-32a>¶
卷鄭譯樂府聲調六卷　唐志鄭譯樂府歌詞八卷蘇¶
䕫樂府志十卷　北史隋文帝詔斛斯徴修撰樂書徴¶
所撰樂典十卷　通典開皇初有盧賁蕭吉撰著樂書¶
　文中子樂論二十篇為十卷¶
　　　隋樂譜(又見/前)　樂論　清樂　七部九部樂¶
志開皇初(二/年)沛國公鄭譯等定樂作書二十餘篇立七¶
均合成十二律有七音音立一調合八十四調蘇䕫駁¶
之又萬寳常請以水尺為律造樂器其聲下譯調二律¶
<pb:KR3k0032_WYG_104-32b>¶
并撰樂譜六十四卷具論八音旋相為宫之法改&KR0076;移¶
柱之變為八十四調一百四十四律終於一千八百聲¶
其聲雅淡不為時所好何妥因陳用黄鍾一宫不假餘¶
律鄭譯等議寢開皇九年獲宋齊舊樂於太常置清商¶
牛&KR0042;又請依古旋宫雅樂毎官一調唯迎氣奏五調謂¶
之五音縵樂用七調(十二月甲子詔太常/卿牛&KR0042;等議定樂)帝不許&KR0042;又¶
修房内之樂十四年三月樂定(四月乙丑/行新樂)牛&KR0042;等并撰¶
歌辭五十首　通典清商三調漢氏以来舊典隋平陳¶
<pb:KR3k0032_WYG_104-33a>¶
後獲之文帝聽之善其節奏曰此華夏正聲考而補之¶
更造樂器因置清商總謂之清樂(本秦漢以耒舊聲晉/末分散苻堅於涼州)¶
(得之宋武平關中因入於江南髙志大業中定清樂/西涼龜兹天竺康國疏勒安國  麗禮畢為九部)¶
萬寳常傳開皇之丗有鄭譯何妥盧賁蘇&KR0490;蕭吉並討¶
論墳籍撰著樂書至於天然識樂不及寳常逺矣　唐¶
會要隋開皇中定令置七部樂大業中為九部　唐志¶
周陳以上雅鄭肴雜隋文帝始分雅俗二部俗樂二十¶
八調(七宫七商/七角七羽)¶
<pb:KR3k0032_WYG_104-33b>¶
　¶
　¶
　¶
　¶
　¶
　¶
　¶
　玉海卷一百四¶
