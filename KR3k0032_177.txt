#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百七十七
#+PROPERTY: JUAN 卷一百七十七
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百七十七
<pb:KR3k0032_WYG_177-1a>¶
欽定四庫全書¶
　玉海卷一百七十七¶
　　　　　　　　　　　　宋　王應麟　撰¶
　食貨¶
　　屯田¶
　漢文帝募民耕塞下已有屯田之說武帝屯渠犂始¶
　有屯田之規成於昭宣廣於魏晉而極盛於唐大抵¶
　漢之屯田以兵唐之屯田以民歴代或民或兵蓋不¶
<pb:KR3k0032_WYG_177-1b>¶
　一也¶
　　　漢屯田渠犂　屯田輪臺　屯田車師　屯田¶
　　　莎車　屯田烏孫¶
西域&KR0019;自武帝初通西域置校尉屯田渠犂師行三十¶
二年海内虚耗征和中貳師將軍李廣利降匈奴上既¶
悔逺征伐捜粟都尉桑&KR0042;羊與丞相御史奏言故輪臺¶
以東捷枝渠犂皆故國地廣饒水草有溉田五千頃以¶
上(水經注西至姑墨六百七十里/川水又東南流逕于輪臺之東)可遣屯田卒詣故輪¶
<pb:KR3k0032_WYG_177-2a>¶
臺以東置校尉三人分䕶各舉圖地形通溝渠益種五¶
穀張掖酒泉遣騎假司馬為斥&KR0049;田一歲有積穀募民¶
壯健者詣田所益墾溉田稍築列亭連城而西以威西¶
國輔烏孫為便上迺下詔深陳既往之悔曰輪臺西於¶
車師千餘里今請逺田輪臺欲起亭隧是擾勞天下非¶
所以優民也由是不復出軍昭帝乃用桑&KR0042;羊前議以¶
杅彌太子賴丹為校尉將軍田輪臺輪臺與渠犂地皆¶
相連也地節二年漢遣侍郎鄭吉校尉司馬憙將免刑¶
<pb:KR3k0032_WYG_177-2b>¶
罪人田渠犂積穀欲以攻車師至秋收穀發諸國兵萬¶
餘人自與所將田士千五百人共擊車師攻交河城破¶
之歸渠犂田秋收畢復發兵攻車師王於石城車師降¶
漢有詔還田渠犂及車師益積穀以安西國侵匈奴於¶
是吉始使吏卒三百人别田車師匈奴遣騎來擊田者¶
吉迺與校尉盡將渠犂田士千五百人往田匈奴復益¶
遣騎來漢田卒少不能當保車師城中吉上書言車師¶
去渠犂千餘里間以河山北近匈奴漢兵在渠犂者埶¶
<pb:KR3k0032_WYG_177-3a>¶
不能相救願益田卒公卿議以為道逺煩費可且罷車¶
師田者詔遣長羅侯出車師北胡騎引兵去吉迺得出¶
歸渠犂凡三校尉屯田於是盡徙車師國民令居渠犂¶
以車師故地與匈奴車師王得近漢田官是歲元康四¶
年也其後元帝置戊巳校尉屯田居車師故地(前王/庭)張¶
騫始開西域於是自燉煌西至鹽澤往往起亭而輪臺¶
渠犂皆有田卒數百人置使者校尉領䕶以給使外國¶
者至宣帝時(神爵/三年)鄭吉既為都䕶於是徙屯田田於北¶
<pb:KR3k0032_WYG_177-3b>¶
胥鞬披莎車之地屯田校尉始屬都䕶　辛慶忌&KR0019;為¶
右校丞隨長羅侯常恵屯田烏孫赤谷城與歙侯戰¶
魏相傳元康中匈奴遣兵擊漢屯田車師者不能下上¶
與後將軍趙充國等議欲因匈奴衰弱出兵擊其右地¶
上從相言而止　匈奴傳地節三年西域城郭共擊匈¶
奴取車師國得其王及人衆而去單于以兠莫為車師¶
王收其餘民東徙不敢居故地而漢益遣屯士分田車¶
師地以實之眀年匈奴遣左右大將屯田右地後二歲¶
<pb:KR3k0032_WYG_177-4a>¶
匈奴擊漢之田車師城者不能下　元紀建昭三年秋¶
甘延夀陳湯撟發戊巳校尉屯田吏士攻郅支(都尉治/烏壘城)¶
(與渠犂田官相近陳湯發/車師戊巳校尉屯田吏士)¶
　　　漢張掖屯田　三邊屯田¶
昭紀始元二年冬發習戰射士詣朔方調故吏將屯田¶
張掖郡元鳳三年正月詔曰非丞相御史所請邊郡受¶
牛者勿收責注應劭曰武帝始開三邊徙民屯田皆與¶
犂牛後丞相御史復間有所請今敕自名所賜與勿收¶
<pb:KR3k0032_WYG_177-4b>¶
責丞相所請乃令其顧稅耳　食貨志武帝元鼎六年¶
初置張掖酒泉郡而上郡朔方西河河西開田官斥塞¶
卒六十萬人戍田之注師古曰開田始開屯田也　李¶
陵&KR0019;陵將勇敢五千人教射酒泉張掖以備胡數年復¶
留屯張掖　鹽鐵論北邊置田官以贍諸用而猶未足¶
　縣曰效穀都尉曰宜禾(並燉/煌郡)¶
　　　漢伊循屯田¶
西域傳昭帝元鳳四年傅介子刺樓蘭王立尉屠耆為¶
<pb:KR3k0032_WYG_177-5a>¶
王更名其國為鄯善王自請天子曰國中有伊循城其¶
地肥美願漢遣一將屯田積穀令臣得依其威重於是¶
漢遣司馬一人吏士四十人田伊循以填撫之其後更¶
置都尉伊循官置始此(夏四月封介/子義陽侯)¶
　　　漢金城屯田　留田十二便¶
趙充國&KR0019;元康三年先零與諸羌種豪解仇交質充國¶
曰宜遣使者行邊兵兩府白遣義渠安國召先零諸豪¶
三十餘人斬之諸降羌恐怒刧畧小種背畔犯塞是歲¶
<pb:KR3k0032_WYG_177-5b>¶
(庚申/歲)神爵元年春也(三/月)上問誰可將者充國曰無踰老¶
臣(時年七/十餘)願馳至金城圖上方畧(紀夏四月遣後將/軍趙充國擊西羌)充¶
國至金城以逺斥&KR0049;為務行必為戰備止必堅營壁持¶
重愛士卒先計後戰酒泉太守辛武賢奏以七月上旬¶
分兵竝出張掖酒泉合擊䍐开在鮮水上者(䍐开在/金城南)拜¶
武賢破羌將軍(紀六/月)嘉納其冊充國迺上書陳兵利害¶
曰臣位至上卿爵為列侯犬馬之齒七十六獨思惟兵¶
利害至熟悉也於臣之計先誅先零則䍐开之屬不煩¶
<pb:KR3k0032_WYG_177-6a>¶
兵而服不服涉正月擊之以今進兵不見其利六月戊¶
申奏七月甲寅璽書報從充國計云云後䍐开竟不煩兵¶
而下其秋上賜書曰急因天時大利吏士銳氣以十二¶
月擊先零充國度先零必壊欲罷騎兵屯田以待其弊¶
作奏未上㑹得進兵璽書曰眀主可為忠言遂上屯田¶
奏曰臣聞兵者所以明徳除害也故舉得於外則福生¶
於内不可不慎臣所將吏士馬牛食月用糧穀十九萬¶
九千六百三十斛鹽千六百九十三斛茭藁二十五萬¶
<pb:KR3k0032_WYG_177-6b>¶
二百八十六石難久不解徭役不息又恐他夷有不虞¶
之變相因並起為明主憂誠非素定廟勝之䇿且羌虜易¶
以計破難用兵碎也臣愚以為擊之不便計度臨羌東¶
至浩亹羌虜故田及公田民所未墾可二千頃以上其¶
間郵亭多壊敗者臣前部士入山伐材木大小六萬餘¶
枚皆在水次願罷騎兵留弛刑應募及淮陽汝南步兵¶
與吏士私從者合一萬二百八十一人用穀月二萬七¶
千三百六十三斛鹽三百八斛分屯要害處氷解漕下¶
<pb:KR3k0032_WYG_177-7a>¶
繕鄉亭浚溝渠治湟陿以西道橋七十所令可至鮮水¶
左右田事出賦(賦謂班/與之)人二十畮至四月草生發郡騎¶
及屬國胡騎伉健各千倅馬什二就草為田者游兵以¶
充入金城郡益積蓄省大費今大司農所轉穀至者足¶
支萬人一歲食謹上田處及器用簿惟陛下裁許(紀神/爵元)¶
(年秋後將軍充/國言屯田之計)上報曰如將軍之計虜當何如伏誅兵¶
當何時得決充國上狀曰臣聞帝王之兵以全取勝是¶
以貴謀而賤戰戰而百勝非善之善者也故先為不可¶
<pb:KR3k0032_WYG_177-7b>¶
勝以待敵之可勝蠻夷習俗殊於禮義之國然其欲避¶
害就利愛親戚畏死亡一也今虜亡其美地薦草愁於¶
寄託逺遯骨肉心離人有叛志而明主班師罷兵萬人¶
留田順天時因地利以待可勝之虜雖未即伏辜兵決¶
可期月而望羌虜瓦解前後降者萬七百餘人及受言¶
去者凡七十輩此坐支解羌虜之具也臣謹條不出兵¶
留田便宜十二事步兵九校吏士萬人留屯以為武備¶
因田致穀威徳並行一也又因排折羌虜不得歸肥饒¶
<pb:KR3k0032_WYG_177-8a>¶
之地貧破其衆以成羌虜相畔之漸二也居民得並田¶
作不失農業三也軍馬一月之食度支田士一歲罷騎¶
兵以省大費四也至春省甲士卒循河湟漕穀至臨羌¶
以眎羌虜&KR0045;威武&KR0019;世折衝之具五也以閒暇時下所¶
伐材繕治郵亭充入金城六也兵出乘危徼幸不出令¶
反畔之虜竄於風寒之地離霜露疾疫瘃墮之患坐得¶
必勝之道七也亡經阻逺追死傷之害八也内不損威¶
武之重外不令虜得乘間之勢九也又亡驚動河南大¶
<pb:KR3k0032_WYG_177-8b>¶
开小开使生他變之憂十也治湟陿中道橋令可至鮮¶
水以制西域信威千里從枕席上過師十一也大費既¶
省繇役豫息以戒不虞十二也留屯田得十二便出兵失¶
十二利上復賜報曰虜聞兵頗罷且丁壯相聚攻擾田¶
者將何以止之充國奏曰今留步士萬人屯田地埶平¶
易多髙山逺望之便部曲相保為塹壘木樵校聨不絶¶
便兵弩飭鬬具㷭火幸通埶及并力以逸待勞兵之利¶
者也臣愚以為屯田内有亡費之利外有守禦之備虜¶
<pb:KR3k0032_WYG_177-9a>¶
見萬人留田為必勝之具其歸徳宜不乆矣虜且必瓦¶
解其處不戰而自破之䇿也充國奏上輒下公卿議臣¶
初是充國計者什三中什五最後什八有詔詰前言不¶
便者皆頓首服丞相魏相曰臣愚不習兵事利害後將¶
軍數畫軍冊其言常是臣任其計可必用也上於是報¶
充國聴其計上以破羌(武/賢)強弩(許延/夀)將軍數言當擊又¶
用充國屯田處離散恐虜犯之於是兩從其計詔兩將¶
軍與中郎將卭出擊強弩出降四千餘人破羌斬首二¶
<pb:KR3k0032_WYG_177-9b>¶
千級中郎將斬首降者亦二千餘級而充國所降虜復¶
得五千餘人詔罷兵獨留充國屯田二年五月充國奏¶
羌本五萬人軍凡斬首七千六百級降者三萬一千二¶
百人溺河湟飢餓死者五六千人定計遺脫與煎鞏黄¶
羝俱亡者不過四千人請罷屯兵奏可充國振旅而還¶
其秋羌共斬先零大豪猶非楊玉首及煎鞏黄羝之屬¶
四千餘人降漢初置金城屬國以處降羌(紀始元六年/七月置金城)¶
(郡/)¶
<pb:KR3k0032_WYG_177-10a>¶
　　　漢隴西屯田¶
馮奉世傳永光二年秋隴西羌多姐旁五種反遣奉世¶
將萬二千人騎以將屯為名(領兵/屯田)十月兵畢至隴西十¶
一月並進羌虜大破斬首數千級餘皆走出塞上曰羌¶
虜破散亡逃出塞其罷吏士頗留屯田備要害處明年¶
二月奉世還京師¶
　　　漢建武屯田¶
後傳劉隆建武四年平李憲遣隆屯田武當　馬援建¶
<pb:KR3k0032_WYG_177-10b>¶
武四年冬上書求屯田上林苑中　張純建武五年拜¶
太中大夫監諸將營又將兵屯田南陽　王霸建武六¶
年為討虜將軍屯田新安　鄭興詔留屯成都¶
　　　漢順陽屯田　南陽屯田¶
李通傳建武六年夏領破姦將軍侯進捕虜將軍王霸¶
等十營擊漢中賊(延/岑)還屯田順陽(屬南/郡)¶
　　　漢廣武屯田　栁中屯田　漢陽屯田¶
後&KR0019;杜茂建武七年詔茂引兵北屯田晉陽廣武以備¶
<pb:KR3k0032_WYG_177-11a>¶
胡冦十二年遣謁者段忠將衆郡弛刑配茂鎮守北邊¶
因發邊卒築亭&KR0049;茂亦建屯田驢車轉運　班勇延光¶
二年夏以勇為西域長史將兵五百人出屯栁中明年¶
正月勇至樓蘭以鄯善歸附特加三綬而&KR0027;兹王降因¶
發其兵到車師前王庭擊走匈奴伊蠡王於伊和谷收¶
得前部五千餘人於是前部始復開通還屯田栁中(今/西)¶
(州/縣)　梁慬為西域副校尉永初元年遂罷都䕶遣騎都¶
尉王洪發關中兵迎慬都䕶段禧騎都尉趙博及伊吾¶
<pb:KR3k0032_WYG_177-11b>¶
盧栁中屯田吏士二年春還至燉煌　傅燮為漢陽太¶
守叛羌懐其恩化並來降附乃廣開屯田列置四十餘¶
營¶
　　　漢三營屯田¶
郡國志注應劭漢官曰世祖中興海内人民可得而數¶
裁十二三邊陲蕭條靡有孑遺鄣塞破壊亭隧絶滅建¶
武二十一年始遣中郎將馬援謁者分築烽&KR0049;堡壁稍¶
興立郡縣十餘萬戸或空置太守令長招還人民上笑¶
<pb:KR3k0032_WYG_177-12a>¶
曰今邊無人而設長吏治之如春秋素王矣乃建立三¶
營屯田殖穀弛刑謫徒以充實之　馬援傳十一年夏¶
璽書拜隴西太守時朝臣以金城破羌之西塗逺多冦¶
議欲弃之援言不可帝然之詔武威太守(東觀記/曰梁統)令悉¶
還金城客民歸者三千餘口使各反舊邑援為奏置長¶
史繕城郭起塢&KR0049;開導水田勸以耕牧部中樂業乃罷¶
馬成軍　案傳有票騎將軍杜茂十二年將弛刑守邊¶
築亭&KR0049;亦建屯田北邊而王霸為捕虜將軍詔弛刑與¶
<pb:KR3k0032_WYG_177-12b>¶
茂築起亭障自代至平城則助茂者也馬成十四年為¶
&KR0045;武將軍屯中山常山并領建義朱祐營又代杜茂治¶
障塞皆十里一&KR0049;則繼茂者也(建武十五年騎都/尉張堪領茂營)馬援¶
十一年守隴西開水田勸耕牧二十一年築堡塞擊烏¶
桓則與漢官相應者也但是時援為伏波非中郎將補¶
注疑有誤　紀建武六年十二月癸巳詔軍士屯田糧¶
儲差積令田租三十稅一如舊制　荅臧宫詔北狄尚¶
彊屯田警備¶
<pb:KR3k0032_WYG_177-13a>¶
　　　漢屯田伊吾　宜禾都尉¶
紀眀帝永平十六年春二月遣太僕祭彤出髙闕奉車¶
都尉竇固出酒泉駙馬尉耿秉出居延騎都尉來苗出¶
平城伐北匈奴竇固破呼衍王於天山留兵屯伊吾盧¶
城注本匈奴中地名既破呼衍取其地置宜禾都尉以¶
為屯田(前地理志燉煌郡廣/至有宜禾都尉治)　章帝建初二年三月甲¶
辰罷伊吾盧屯兵(匈奴復遣兵守其地樓元年正月楊/終疏曰今伊吾之役  蘭之屯兵乆)¶
(而未還非/天意也)　和帝永元二年五月己未遣副校尉閻礱¶
<pb:KR3k0032_WYG_177-13b>¶
討北匈奴取伊吾盧地四年正月遣左校尉耿夔授於¶
除鞬印綬使中郎將任尚持節衛䕶屯伊吾如南單于¶
故事　順帝永建六年三月辛亥復伊吾屯田復置伊¶
吾司馬一人　竇固傳帝欲擊匈奴通西域以固明習¶
邊事永平十六年固率酒泉燉煌張掖甲卒及盧水羌¶
胡萬二千騎出酒泉塞擊呼衍王追至蒲類海留吏士¶
屯伊吾盧城　西域傳自燉煌西出玉門陽闗涉鄯善¶
北通伊吾千餘里自伊吾北通車師前部髙昌壁千二¶
<pb:KR3k0032_WYG_177-14a>¶
百里自髙昌壁北通後部金滿城五百里此西域之門¶
戸也故戊巳校尉更互屯焉伊吾地宜五穀桑麻其北¶
又有栁中皆膏腴之地故漢常與匈奴爭車師伊吾以¶
制西域焉安帝元初六年遣行長史索班將千餘人屯¶
伊吾順帝永建六年復開設屯田如永元時置伊吾司¶
馬一人¶
　　　漢䕶羌屯田¶
鄧訓傳章和二年䕶羌校尉張紆誘誅燒當種羌迷唐¶
<pb:KR3k0032_WYG_177-14b>¶
等諸羌怒欲報怨公卿舉訓代紆為校尉訓因發湟中¶
秦胡羌兵四千人出塞掩擊迷唐於寫谷迷唐逺徙餘¶
皆欵塞納質遂罷屯兵各令歸郡唯置弛刑徒二千餘¶
人分以屯田修理城郭塢壁而已¶
　　　漢永元屯田三十四部　龍耆屯田¶
後西羌傳永元中(十四/年春)侯霸為䕶羌校尉擊滅叛羌西¶
海及大小榆谷無復羌冦隃麋相曹鳳上言以為宜及¶
此時廣設屯田隔塞羌胡交闗之路遏絶狂狡窺欲之¶
<pb:KR3k0032_WYG_177-15a>¶
源又殖穀富邊省委輸之役上從之繕修故西海郡徙¶
金城西部都尉以戍之於是拜鳳為金城西部都尉將¶
徙士屯龍耆(即龍/支縣)後金城長史上官鴻上開置歸義建¶
威屯田二十七部侯霸復上置東西邯屯田五部増留¶
逢二部帝皆從之列屯夾河合三十四部其功垂立至¶
永初中羌叛乃罷¶
　　　漢湟中屯田¶
西羌傳順帝永建元年隴西羌反校尉馬賢擊之皆降¶
<pb:KR3k0032_WYG_177-15b>¶
至四年尚書僕射虞詡上疏曰禹貢雍州厥田惟上沃¶
野千里又有&KR0027;兹鹽池以為民利(上郡&KR0027;兹/縣有鹽官)水草豐美¶
土宜産牧因渠以溉水舂河漕用功省而軍糧足故孝¶
武光武築朔方開西河置上郡皆為此也書奏帝乃復¶
三郡使謁者郭璜督徙者歸舊縣繕城郭既而激河浚¶
渠為屯田省内郡費歲一億計遂令安定北地上郡隴¶
西金城常儲穀粟令周數年其冬韓皓為校尉明年因¶
轉湟中屯田置兩河間以逼羣羌馬續代為校尉兩河¶
<pb:KR3k0032_WYG_177-16a>¶
間羌以屯田近之恐見圖乃解仇儆備續欲示恩信乃¶
上移屯田還湟中羌意乃安至陽嘉元年以湟中地廣¶
更増置屯田五部并為十部二年夏復置隴西南部都¶
尉如舊制　順帝紀陽嘉元年十二月庚戌置&KR0007;莵郡¶
屯田六部¶
　　　漢許下屯田(漢或/云魏)¶
通鑑漢建安元年中平以來天下亂離民弃農業諸軍¶
並起率乏糧穀無終歲之計飢則冦掠飽則弃餘瓦解¶
<pb:KR3k0032_WYG_177-16b>¶
流離無敵自破者不可勝數袁紹在河北軍人仰食桑¶
椹袁術在江淮取給蒲蠃民多相食州里蕭條曹操既¶
破黄巾欲經畧四方而苦軍食不足羽林監棗祇建置¶
屯田(魏志建安元年用棗祇/韓浩等議始興屯田)曹操乃下令以祇為屯田¶
都尉以騎都尉任峻為典農中郎將募百姓(一作/募民)屯田¶
許下得穀百萬斛郡國列置田官數年中所在積粟倉¶
廪皆滿故操征伐四方無運糧之勞遂能兼并羣雄軍¶
國之饒起於祇而成於峻建安中百姓流入荆州者十¶
<pb:KR3k0032_WYG_177-17a>¶
餘萬聞本土安寧皆企望思歸　魏志太祖欲廣置屯¶
田使國淵典其事相土處民計民置吏眀功課之法五¶
年中倉廪豐實(魏書公曰秦人以急農兼天下孝/武以屯田定西域此先代良式也)¶
　　　漢合肥屯田　芍陂屯田(漢或/云魏)¶
通鑑(魏志/同)建安五年冬廬江太守李述攻殺&KR0045;州刺史¶
嚴象廬江梅乾雷緒陳蘭等各聚衆數萬在江淮間曹¶
操表沛國劉馥為&KR0045;州刺史時&KR0045;州獨有九江馥單馬¶
造合肥空城建立州治招懐乾緒等皆貢獻相繼數年¶
<pb:KR3k0032_WYG_177-17b>¶
中恩化大行流民歸者以萬數於是廣屯田興治芍陂¶
及茹陂七門吳塘諸堨以溉稻田官民有蓄乃聚諸生¶
立學校又髙為城壘多積木石以修戰守之備　魏武¶
紀建安十四年七月軍合肥開芍陂屯田(咸熙元年罷/屯田官以均)¶
(政/役)　晉志建安中魏武以劉馥為&KR0045;州刺史鎮合肥廣¶
屯田修芍陂茹陂七門吴塘諸堨以溉稻田公私有積¶
歴代為利　魏倉慈傳建安中太祖開募屯田於淮南¶
以慈為綏集都尉¶
<pb:KR3k0032_WYG_177-18a>¶
　　　漢諸葛亮屯田渭濱¶
蜀志建興二年春務農殖穀閉關息民三年三月丞相¶
亮南征四郡皆平九年二月圍祁山始以木牛運十年¶
休士勤農於黄沙作流馬木牛畢教兵講武十一年冬¶
使諸軍運米集於斜谷口治斜谷邸閣十二年二月由¶
斜谷出始以流馬運　諸葛亮傳十二年春(通鑑綱目/十二年四)¶
(月/)亮悉大衆由斜谷出以流馬運據武功五丈原與司¶
馬宣王對於渭南亮每患糧不繼使己志不申是以分¶
<pb:KR3k0032_WYG_177-18b>¶
兵屯田為乆駐之基耕者雜於渭濱居民之間而百姓¶
安堵軍無私焉(袁子曰亮之治蜀田疇辟/倉廪實器械利蓄積饒)　水經渭水¶
東逕武功縣北注諸葛亮與步騭書曰前軍在五丈原¶
原在武功西十里亮表云臣遣虎步監孟琰據武功水¶
東司馬懿因水長政琰營臣作竹橋越水射之橋成馳¶
去(其水北流/注于渭)漢水又東黄沙水左注之注溪曰五丈溪¶
水側有黄沙屯亮所開也　吕乂傳為漢中太守兼領¶
督農供繼軍糧¶
<pb:KR3k0032_WYG_177-19a>¶
吳志黃武五年春陸遜以所在少穀表令諸將増廣農¶
畆報曰令孤父子親自受田車中八牛以為四耦欲與¶
衆均等其勞(陸遜為海昌/屯田都尉)賜吕䝉尋陽屯田六百户曹¶
公遣朱光為廬江太守屯皖大開稻田吕䝉破之¶
　　　魏淮南北屯田¶
通鑑正始二年(晉志作/四年)司馬宣王督諸軍伐吳時欲廣¶
置蓄穀於&KR0045;豫之間使尚書郎汝南鄧艾行陳項以東¶
至壽春艾以為昔太祖破黄巾因為屯田積穀許都以¶
<pb:KR3k0032_WYG_177-19b>¶
制四方今三隅已定事在淮南每大軍出征運兵過半¶
功費巨億陳蔡之間土下田良可省許昌左右諸稻田¶
并水東下令淮北屯二萬人淮南三萬人什二分休常¶
有四萬人且田且守益開河渠以増溉灌通漕運計除¶
衆費歲全五百萬斛以為軍資六七年間可積三千萬¶
斛於淮上此則十萬之衆五年食也以此乘吳無不克¶
矣宣王善之(鄧艾&KR0019;積穀強兵值歲㓙旱又為區/種身被烏衣手執耒耜以率將士)是歲¶
(晉紀三/年三月)始開廣漕渠引河入汴溉東南諸陂每東西有¶
<pb:KR3k0032_WYG_177-20a>¶
事大興軍衆汎舟而下達於江淮資食有儲而無水害¶
　晉志(載鄧艾/事云云)宣王善之皆如艾計施行遂北臨淮水¶
自鍾離以南横石以西盡泚水四百餘里五里置營營¶
六十人且田且守(晉紀四年九月擊諸葛恪以滅/賊之要在積穀乃大興屯守)兼修¶
廣淮陽百尺二渠上引河流下通淮潁大治諸陂於潁¶
南潁北穿渠三百里溉田二萬頃淮南淮北皆相連接¶
(淮北倉/庾相望)自夀春至京師農官屯兵鷄犬之聲阡陌相屬¶
每東南有事大兵出征汎舟而下達於江淮資食有儲¶
<pb:KR3k0032_WYG_177-20b>¶
而無水害艾所建也¶
魏志文帝以譙舊鄉大徙民充之以為屯田　黄初中¶
車駕徙許昌大興屯田欲舉軍東征(王朗/傳)　徐邈為涼¶
州刺史廣開水田募貧民佃之　鄭渾於蕭相二縣界¶
興陂堨開稻田　梁習表置屯田都尉二人　王昶為¶
洛陽典農勤勸百姓墾田特多　胡質都督青徐廣農¶
積穀有兼年之儲置東征臺且佃且守又通渠諸郡利¶
舟楫嚴設備以待敵海邊無事　王基曰江陵有沮漳¶
<pb:KR3k0032_WYG_177-21a>¶
二水溉灌膏腴之田以千數安陸左右陂池沃衍若水¶
陸並農以實軍資然後引兵詣江陵夷陵分據夏口順¶
沮漳資水浮穀而下　袁渙新募民開屯田民不樂多¶
逃亡渙白太祖樂者乃取不欲者勿彊從之百姓大恱¶
(並本/傳)¶
　　　晉襄陽屯田¶
列&KR0019;羊祜為都督荆州諸軍事(泰始五年/三月壬寅)祜率營兵出¶
鎮南夏綏懐逺近得江漢之心吳石城守去襄陽七百¶
<pb:KR3k0032_WYG_177-21b>¶
餘里祜以詭計令吳罷守於是戍邏減半分以墾田八¶
百餘頃大獲其利始至軍無百日糧及至季年有十年¶
之積祜在軍常輕裘緩帶出軍行吳境刈穀為糧皆計¶
所侵送絹償之賛江衢如砥襁袂同歸　杜預都督荆¶
州吳平還鎮(太康/元年)修召信臣遺跡激用滍淯諸水以浸¶
原田萬餘頃分疆刋石使有定分通零桂之漕　周訪¶
在襄陽務農訓卒　劉&KR0042;都督荆州勸課農桑寛刑省¶
賦歲用有年　陶侃為荆州百姓勤於農殖　桓宣鎮¶
<pb:KR3k0032_WYG_177-22a>¶
襄陽勸課農桑或載鉏耒於軺軒或親芸穫於隴畆¶
范汪上疏曰桓宣剪豺狼之林招攜貳之衆田疇墾闢¶
生産始立襄陽頓益數萬口奉師之費皆當出於江南¶
運漕之難船人之力不可不熟計　桓沖詔以荆州饑¶
荒歲運米二十萬斛以供軍資須年豐乃止　扶風王¶
駿鎮闋中勸督農桑與士卒分役已及寮佐並將帥兵¶
士等人限田十畝¶
　　　晉屯田¶
<pb:KR3k0032_WYG_177-22b>¶
食貨志咸寧元年十二月詔以鄴奚官奴婢著新城代¶
田兵種稻五十人為一屯屯置司馬如屯田法元帝為¶
晉王課督農功詔二千石長吏以入穀多少為殿最非¶
宿衛要任皆令赴農軍各田作即以為廪大興二年三¶
吳大飢百官上封事後軍將軍應詹表曰軍興以來征¶
戰運漕用度殷廣而游食者以十萬計間者流民奔東¶
吳今已還江西良田曠廢未久火耕水耨為功差易宜¶
簡流人興復農官功勞報賞如魏氏故事一年中與百¶
<pb:KR3k0032_WYG_177-23a>¶
姓二年分稅三年計賦稅公私兼濟倉盈庾億可計日¶
而待也趙充國農於金城平先零諸葛亮耕於渭濱抗¶
上國魏武用棗祇韓浩之議廣建屯田於征伐之中分¶
帶甲之士隨宜開墾大功克舉又曰髙祖使蕭何鎮關¶
中光武令冦恂守河内魏武委鍾繇以西事今中州蕭¶
條壽春一方之㑹宜選都督有文武經畧者逺以振河¶
洛之形勢近以為徐豫之藩鎮綏集流散專委農功諸¶
軍不對敵皆宜齊課　列傳温嶠明帝時奏軍國要務¶
<pb:KR3k0032_WYG_177-23b>¶
曰司徒置田曹掾州一人勸課農桑察吏能否今宜依¶
舊置之籍田廪犧之官宜如舊制立此二官　殷浩上¶
疏北征許洛開江西疁田千餘頃以為軍儲　蔡謨議¶
曰昔祖士稚在譙佃於城北慮賊來攻因以為資故豫¶
安軍屯以禦其外穀將熟賊果至丁夫戰于外老弱穫¶
於内多持炬火急則燒穀而走如此數年竟不得其利¶
　　　晉石鼈屯田¶
食貨志穆帝升平初荀羨為北府都督鎮下邳起田於¶
<pb:KR3k0032_WYG_177-24a>¶
東陽之石鼈公私利之(本&KR0019;云北鎮淮隂屯田於東陽/之石鼈  通典在臨淮郡界)¶
　隋志北齊乾明中蘇珍芝議修石鼈等屯歲收數十¶
萬石淮南糧足皇建中嵇曄開督亢陂置屯田又河内¶
置懐義等屯¶
　　　齊芍陂屯田¶
齊史髙祖勑桓崇祖修理芍陂田曰卿但弩力營田自¶
然平殄虜冦昔魏置典農中郎將募民屯田而中都足¶
食晉開汝潁而河汴委儲卿宜勉之(陂在夀州安豐縣/東徑百里灌田萬)¶
<pb:KR3k0032_WYG_177-24b>¶
(頃起東漢廬江太守王景/修  孫叔敖芍陂稻田)　南齊祖沖之作安邊論欲¶
開屯田廣農殖　元魏發河北數州田兵通縁淮戍兵¶
合五萬餘人廣開屯田范紹為西道六州營田大使勤¶
於勸課頻歳大獲¶
　　　隋屯田　營田¶
北史元魏大統十二年大旱祕書丞李彪請立農官取¶
州郡戸十分之一為屯田人一夫之田歲貢六十斛(通/鑑)¶
(大統七年置屯田資十一/年蘇綽置屯田以  軍國)　隋志北齊河清二年定令¶
<pb:KR3k0032_WYG_177-25a>¶
縁邊城守之地皆營屯田置都使子使以統之一子使¶
當田五十頃歲終考其所入隋開皇三年令朔州總管¶
趙仲卿於長城以北大興屯田以實塞下又於河西立¶
堡營田積穀京師置常平監¶
　　　唐太原屯田　代州屯田¶
通鑑武徳六年十月并州大總管府長史竇静請屯田¶
太原歲收數千斛十一月辛巳秦王請増置屯田於并¶
州之境從之　列&KR0019;竇静為并州府長史髙祖時突厥¶
<pb:KR3k0032_WYG_177-25b>¶
數為邊患糧道不屬静請屯田太原以省餽運議者以¶
流亡未復不宜重困於是召入與裴寂蕭瑀封倫延議¶
寂等不能屈帝從之歲收粟十萬斛　張公謹貞觀初¶
為代州都督置屯田以省餽運　竇軌度羌必為患始¶
屯田松州　李素立領瀚海都䕶開屯田虜益畏威(循/吏)¶
　　　唐朔方營田　營州屯田¶
列&KR0019;張儉髙祖時遷朔州刺史時頡利可汗方彊儉教¶
民營田歲收穀數十萬斛李靖平突厥儉檢校代州都¶
<pb:KR3k0032_WYG_177-26a>¶
督勸墾田力耕歲數稔私蓄富乃建平糴法入之官¶
宋慶禮為河北支度營田使(開元五年三月庚戌復/置營州都督於栁城)元¶
宗時兼營州都督開屯田八十餘所不數年倉廥充¶
姜師度神龍初為河北支度營田使始厮溝於薊門以¶
限奚契丹&KR0007;宗徙營州治栁城拜營田支度修築使徙¶
同州刺史&KR0128;洛灌朝邑河西二縣閼河以灌通靈陂收¶
弃地二千頃為上田置十餘屯帝幸長春宫嘉其功詔¶
褒美(開元八年十月十七日/師度開置朝邑屯田)¶
<pb:KR3k0032_WYG_177-26b>¶
　　　唐軍府營田　屯田頃畆　東都營田¶
食貨志唐開軍府以捍要衝因隙地置營田天下屯總¶
九百九十二司農寺每屯三頃州鎮諸軍每屯五十頃¶
(諸本作十頃唐/書作五十頃)水陸腴瘠播殖地宜與其功庸收率之¶
多少皆決於尚書省苑内屯以善農者為屯官屯副御¶
史巡行蒞輸上地五十畆瘠地二十畆稻田八十畆則¶
給牛一諸屯以地良薄與歲之豐凶為三等具民田歲¶
獲多少取中熟為率有警則以兵若夫千人助收&KR0032;司¶
<pb:KR3k0032_WYG_177-27a>¶
農者歲三月卿少卿循行治不法者凡屯田收多者褒¶
進之嵗以仲春籍來歲頃畆州府軍鎮之逺近上兵部¶
度便宜遣之開元二十五年詔屯官敘功以豐凶為上¶
下鎮戍地可耕者人給十畆以供糧方春屯官循行讁¶
作不時者凡天下屯田收穀百九十餘萬斛憲宗末天¶
下營田皆雇民或借庸以耕又以瘠地易上地民間苦¶
之穆宗即位詔還所易地而耕以官兵　百官志屯田¶
郎中掌天下屯田司農有諸屯監一人丞一人掌營種¶
<pb:KR3k0032_WYG_177-27b>¶
屯田㑹功課屯主勸率營農督斂地課每屯主一人副¶
一人諸冶監令掌鑄兵農之器給軍士屯田　通典大¶
唐開元二十五年令諸屯&KR0032;司農寺者每三十頃以下二¶
十頃以上為一屯&KR0032;州鎮諸軍者每五十頃為一屯應¶
置者皆從尚書省處分取荒閒無籍廣占之地其屯官¶
取勲官五品以上及武散官并前資邊州縣府鎮戍八¶
品以上文武官内簡堪者充據所收斗斛以定等級為¶
功優劣天寳八年天下屯收穀百九十一萬三千九百¶
<pb:KR3k0032_WYG_177-28a>¶
六十石闗内五十六萬三千八百一十石河北四十萬¶
三千二百八十石河東二十四萬五千八百八十石河¶
西二十六萬八千八石隴右四十四萬九百二石　六¶
典天下諸州屯九百九十有二河東道一百三十一屯¶
大同軍四十横野軍四十二雲州三十七朔州三蔚州¶
三嵐州一蒲州五關内道二百五十八屯北使二鹽州¶
監牧四太原一長春十單于三十一定逺四十東城四¶
十五西城二十五勝州十四㑹州五鹽池太原州四夏¶
<pb:KR3k0032_WYG_177-28b>¶
州二豐安二十七中城四十一河南道一百七屯陳州¶
至夀州河西道一百五十六屯赤水至天山隴右道一¶
百七十二屯渭州至西使(河西隴右二百六十/屯歲入六十萬石)河北道¶
二百八屯幽州至渝闗劒南道九屯嶲州八松州一開¶
元二十三年(一云二/十二年)河南道陳許豫夀又置百餘屯二¶
十五年敕以為不便并長春田三百四十餘頃並分給¶
貧民　㑹要開元八年六月同州刺史姜師度兼營田¶
長春宫使二十九年十一月十七日敕新豐朝邑屯田¶
<pb:KR3k0032_WYG_177-29a>¶
令長春宫使檢校　列&KR0019;韋&KR0042;機髙宗時擢司農少卿¶
主東宫營田苑宦者犯法杖乃奏帝嗟賞　李元紘當¶
國時廢京師職田議者欲置屯田元紘曰軍國異制以¶
閒手耕弃地省饋運實軍糧於是有屯田内地為屯古¶
未有也調役則業廢於家免庸則賦闕於國遂止　嚴¶
郢上疏論陵陽渠以内苑蒔稻驗之秦地膏腴田上上¶
耕者皆畿人月一代功甚易又人給錢月八千糧不在¶
然有司常募不能足合府縣共之計一農歲錢九萬六¶
<pb:KR3k0032_WYG_177-29b>¶
十米月七斛二斗大抵歲僦丁三百錢二千八百八十¶
萬米二千一百六十斛臣恐終歲獲不酬費　顧少連¶
留守東都表禁苑及汝閒田募耕以便民　杜亞貞元¶
中留守東都奏墾苑中為營田可減度支歲稟詔許之¶
先是苑地可耕者皆留司中人及屯士占假¶
　　　唐甘州屯田¶
郭元振&KR0019;武后拜為涼州都督元振遣甘州刺史李漢¶
通闢屯田盡水陸之利稻收豐衍舊涼州粟斛售數¶
<pb:KR3k0032_WYG_177-30a>¶
千至是歲數登至匹縑易數十斛支廥十年牛羊被野¶
　陳子昻傳武后時子昻上言涼州歲食六萬斛甘州¶
所積四十萬斛觀其山川誠河西咽喉地廣粟多户止¶
三千勝兵者少屯田廣夷倉庾豐衍瓜肅以西皆仰其¶
餫一旬不往士已枵飢是河西之命係於甘州矣且其¶
四十餘屯水泉良沃不待天時歲取二十萬斛但人力¶
寡乏未盡墾發今甘州積粟萬計兵少不足以制賦若¶
吐蕃大入則河西何以守宜益屯兵外得以防盜内得¶
<pb:KR3k0032_WYG_177-30b>¶
以營農其後吐蕃果入冦終后世為邊患　六典甘州¶
一十九屯¶
劉仁軌為帶方州刺史平百濟鎮守葺復戸版復防堰¶
勸耕種營屯田以經畧髙麗¶
　　　唐桂州屯田　山南屯田　河源墾田　寳應¶
　　　屯田　洪澤芍陂屯田¶
列傳王晙景龍末授桂州都督州有兵舊常仰餉衡永¶
晙築郛罷戍卒埭江開屯田數千頃以息轉漕人刻石¶
<pb:KR3k0032_WYG_177-31a>¶
頌徳詔劉幽求為辭　薛大鼎為山南道副大使開屯¶
田以實倉廪(循/吏)　黑齒常之調露中拜河源道經畧大¶
使建言河源當冦衝宜増兵鎮守廣運饟乃斥地七十¶
所墾田五千頃歲取粟斛百餘萬食衍士精戍邏有備¶
(婁師徳以河源軍司馬/知營田事詳見農官)　哥舒翰天寳八載攻吐蕃以¶
赤嶺為西塞開屯田備軍實　徐申遷韶州刺史按公¶
田之廢者募人假牛犂墾發以所收半畀之歲入三萬¶
斛　薛珏遷楚州刺史初州有營田宰相遙領使而刺¶
<pb:KR3k0032_WYG_177-31b>¶
史以得專達俸及他給百餘萬田官數百歲以優得遷¶
别戸三千備刺史厮役珏至悉條去之　李元諒節度¶
隴右治良原闢美田數十里勸士墾闢歲入粟菽數十¶
萬斛　杜佑鎮淮南決雷陂廣灌溉斥海瀕棄地為田¶
積米五十萬斛列營三十區士馬整飭　韋丹刺容州¶
屯田二十四所教種荼麥　地理志寳應縣西南八十¶
里有白水塘羨塘證聖中開置屯田長慶中興白水塘¶
屯田發青徐&KR0045;州之民以鑿之　通典上元中(肅/宗)於楚¶
<pb:KR3k0032_WYG_177-32a>¶
州古射陽湖置洪澤屯夀春置方陂屯厥田沃壤大獲¶
其利　河間王孝恭遷荆州大總管置屯田立銅冶百¶
姓利之¶
　　　唐嘉禾屯田¶
唐文粹李翰蘇州嘉興屯田紀績頌其序曰自羯戎亂¶
常兵連不解十有四年編戸三耗其二歸耕之人百無¶
其一將多於官吏卒衆於農夫古者八家為一鄰一家¶
從軍七家從之猶曰興師十萬内外騷動不得操農桑¶
<pb:KR3k0032_WYG_177-32b>¶
者七十萬家今乃一夫家食一伍餘子衣一卒聖上所¶
以旰食宵興求古今令典可以濟斯難者莫出乎屯田¶
廣徳初(代/宗)相國元公唱其謀分命諸道節度觀察都團¶
練使統其事擇封内閒田荒壤人所不耕者為屯求天¶
下良材善政以食為首者掌其務屯有都知郡士為之¶
都知有治即邑為之官府官府既建吏胥備設田有官¶
官有徒野有夫夫有伍上下相維如郡縣吉凶相恤如¶
鄉黨有誅賞之政馭其衆有教令之法頒于時此其所¶
<pb:KR3k0032_WYG_177-33a>¶
以為屯也雖天子命之股肱賛之至於宣上命齊下力¶
經地役制地事辨土直均土法簡稼器修稼政陳三壤¶
之種以斂其始考九農之要以成其終則都知之職專¶
掌其事浙西觀察兼吳郡賛皇公謹擇厥官以對明命¶
浙西有三屯嘉禾為之大(二十七屯廣輪/曲折千餘里)乃以大理評¶
事朱自勉主之元年冬收若干斛數與浙西六州租稅¶
捋頌曰夫伍棊布溝封綺錯旱則溉之水則洩焉曰雨¶
曰霽以溝為天¶
<pb:KR3k0032_WYG_177-33b>¶
　　　唐河南稻田¶
見農官¶
　　　唐耕河中¶
通鑑大厯元年郭子儀以河中軍食常乏乃自耕百畆¶
將校以是為差於是士卒皆不勸而耕是歲河中野無¶
曠土軍有餘糧¶
　　　唐豐州屯田¶
食貨志建中初(三年/四月)宰相楊炎請置屯田於豐州發闗¶
<pb:KR3k0032_WYG_177-34a>¶
輔民鑿陵陽渠以増溉京兆尹嚴郢嘗從事朔方知其¶
利害以為不便(見/上)疏奏不報郢又奏五城舊屯其數至¶
廣以開渠之糧貸諸城約以冬輸又以開渠功直布帛¶
先給田者據估轉穀如約則闗輔免調發五城田闢比¶
之浚渠利十倍也時楊炎方用事議不用而陵陽渠亦¶
不成　婁師徳&KR0019;天授初為左金吾將軍檢校豐州都¶
督衣皮袴率士屯田積穀數百萬兵以饒給無轉餉和¶
糴之費　李景略傳拜豐州刺史地塉鹵乃鑿咸應永¶
<pb:KR3k0032_WYG_177-34b>¶
清二渠溉田數百頃¶
　　　唐北庭屯田¶
劉昌傳貞元三年入朝詔以宣武兵八千出五原尋授¶
京西行營節度使歳餘改四鎮北庭行營兼涇原節度七¶
年城平涼開地二百里扼彈筝峽又西築保定扞青石¶
嶺凡七城二堡旬日就十四年歸化堡軍亂逐大將張¶
國誠詔昌經畧昌入堡誅數百人復使國誠統之昌在¶
邊凡十五年身率士墾田三年而軍有羨食兵械銳新¶
<pb:KR3k0032_WYG_177-35a>¶
邊障安寧裴識傳宣宗以識帥涇原治堡障整戎器¶
開屯田將士守邊者與立戍限滿者代¶
　　　唐鄭滑營田¶
李復傳貞元十年鄭滑節度使李融卒以復代復下令¶
墾營田以廩其軍而賦不及民衆恱¶
　　　唐振武屯田　唐邠寧營田¶
食貨志初度支歲市糧於北都以贍振武天徳靈武鹽¶
夏之軍費錢五六十萬緡泝河舟溺甚衆(别本増一段/見豐州屯田)¶
<pb:KR3k0032_WYG_177-35b>¶
然振武天徳良田廣袤千里元和中(七年冬韓/文六年冬)振武軍¶
饑宰相李絳請開營田可省度支漕運及絶和糴欺隠¶
憲宗稱善乃以韓重華為振武軍京西營田和糴水陸¶
運使起代北墾田三百頃出贓罪吏九百餘人給以耒¶
耜耕牛假借種糧使償所負粟三歲大熟因募人為十¶
五屯每屯一百三十人人耕百畆就髙為堡東起振武¶
西逾雲州極於中受降城凡六百餘里列柵二十墾田¶
三千八百餘里歲收粟二十萬石省度支錢二千餘萬¶
<pb:KR3k0032_WYG_177-36a>¶
緡(韓文省錢千三百萬收通鑑云四年之/間開田四千八百頃  穀四十餘萬斛)重華入朝奏¶
請益開田五千頃法用人七千可以盡給五城㑹李絳¶
已罷後宰相持其議而止(韓文八/年冬)靈武邠寧土廣肥而¶
民不知耕太和末王起(判度/支)奏立營田(㑹要開/成十年)後党項¶
大擾河西(宣宗/時)邠寧節度使畢諴亦募士開營田歲收¶
三十萬斛省度支錢數百萬緡(&KR0019;云時戍兵調饟/乏諴募士置屯田)　盧¶
坦傳表韓重華為代北水陸使開廢田列壁二十益兵¶
三千人歲收粟二十萬石　盧簡方傳徙大同軍防禦¶
<pb:KR3k0032_WYG_177-36b>¶
使大開屯田沙陀畏附¶
　　　唐靈鹽屯田¶
李聴傳為夏綏銀宥節度使又徙靈鹽部有光禄渠乆廞¶
廢聴始復屯田以省轉餉即引渠溉塞下地千頃人賴¶
其饒¶
　　　唐郾城屯田　頌¶
髙承簡傳蔡平詔析四縣為溵州拜承簡刺史治郾城¶
始開屯田列防庸瀕溵綿地二百里無復水敗皆為腴¶
<pb:KR3k0032_WYG_177-37a>¶
田將吏立石頌功¶
紀大厯八年八月甲子廢華州屯田給貧民¶
　　　唐涇原屯田(又見上/)¶
楊元卿&KR0019;穆宗擢涇原渭節度使元卿墾發屯田五千¶
頃屯築髙垣牢鍵閉冦至耕者保垣以守居六年涇人¶
徳之　段秀實為營田官¶
　　　唐義昌營田　紀功¶
殷侑&KR0019;文宗即位(太和/三年)李同捷既平帝以侑嘗為滄州¶
<pb:KR3k0032_WYG_177-37b>¶
行軍司馬遂拜義昌軍節度使於時痍荒之餘骸骨蔽¶
野墟里生荆棘侑單身之官與下共勞苦以仁恵為治¶
歲中流戸襁屬而還遂為營田丐耕牛三萬詔度支賜¶
帛四萬匹佐其市初州兵三萬仰稟度支侑初至一歲¶
自以賜入贍其半二歲則周用乃奏罷度支所賜戸口¶
滋饒廥儲盈腐上下便安請立石紀政¶
　　　端拱河北營田　營田使　方田¶
端拱二年二月壬子朔(稽古錄二/月癸亥)以左諫議大夫陳恕¶
<pb:KR3k0032_WYG_177-38a>¶
為河北東路招置營田使魏羽副之右諫議樊知古為¶
河北西路招置營田使索湘副之先是自雄州東際海¶
多積水戎人患之未嘗敢由是路惟順安軍西至北平¶
二百里地方無閡故多從此入寇議者以為宜作方田¶
實邊廩而限戎馬於是命使欲大興營田也癸亥詔曰¶
河朔之間富有膏腴之地法其井賦令作方田三農必¶
致於豐穰萬世可知於利澤先是雍熙三年岐溝闗君¶
子館敗衂之後河朔之地耕桑失業者衆屯戍又倍於¶
<pb:KR3k0032_WYG_177-38b>¶
往日故遣恕等為方田積粟以實邊(恕傳云詔罷營/田止葺堡壁)¶
㑹要凡諸路惟襄定唐三州有營田使而河北河東轉¶
運使兼之¶
　　　淳化河北屯田　屯田使¶
淳化四年三月二十四日壬子以六宅使何承矩為制¶
置河北沿邊屯田使大理寺丞黄懋充判官懋嘗言河¶
北州郡陂塘甚多引水溉田省功易就乞興水田三五¶
年内必獲其利太宗嘉之以承矩初至滄州建屯田之¶
<pb:KR3k0032_WYG_177-39a>¶
議因遣按視復奏咸如懋言即令承矩領䕶以懋為佐¶
發諸州戍兵萬八千人給其役凡雄莫霸州平戎破虜¶
順安軍興堰六百置斗門引淀水灌溉是年八月稻熟¶
民賴其利承矩載稻穗數車送闕下先是四年三月六¶
日甲午承矩言欲因水利大興屯田以便民從之令河¶
北諸郡發卒墾田懋以臨津令上書請興作水田¶
志河北屯田治平三年有田三百六十七頃得穀三萬¶
五千四百六十八石(河北歲入無㡬利在/蓄水以限戎馬而已)¶
<pb:KR3k0032_WYG_177-39b>¶
　　　咸平營田務¶
周廣徳三年正月乙丑罷戸部營田務以民&KR0032;州縣(是/歲)¶
(戸部増三/萬餘戸)襄州荒田四百八頃餘八十畆(淳河水入官/渠溉民田三)¶
(千/頃)唐州一百七十頃咸平二年四月轉運使景望奏置¶
營田務二十四日望及朱台符兼本路制置營田五月¶
乙酉從其請每歲於屬州縣借人牛夏又差耨田夫六¶
百人刈稻夫千五百人歲入甚廣(是歲種稻三百餘頃/  汝州舊有南務雍)¶
(熙中廢今復/置墾六百頃)後轉運張選(實錄/作㢲)改其法召人戸四十一¶
<pb:KR3k0032_WYG_177-40a>¶
萬(五年三月三/日選奏罷之)未㡬人戸請免之務遂廢景徳二年轉¶
運許遜復奏興之天聖四年轉運使言非便詔遣屯田¶
員外郎劉漢傑同定利害漢傑言得不補失九月辛未¶
詔廢之以田賦貧民每頃輸稅五分　㑹要景望知襄¶
州與通判何臨規度言襄陽縣有淳河溉田三千頃宜¶
城有蠻河溉七百頃又有屯田三百餘頃請以農隙調¶
夫五百築隄堰於荆湖市牛七百頭真宗曰屯田久廢¶
此足為勸農之始詔望躬按視望請大理丞武程總其¶
<pb:KR3k0032_WYG_177-40b>¶
事程言不便¶
　　　咸平屯田論¶
咸平四年九月癸酉(五日/)太子中舍張宗誨(齊賢/之子)獻屯¶
田論三篇召試賜第¶
　　　咸平屯田務　屯田使　景徳屯田圖¶
咸平四年十二月壬戌陜西漕臣劉綜言鎮戎軍古原¶
州地衍沃歲輸芻糧四十五萬為錢五十餘萬請置屯¶
田務開田五百頃置軍二千人牛八百頭立屯耕殖於¶
<pb:KR3k0032_WYG_177-41a>¶
城北至水峽口及城前復置堡寨(四寨每寨/五百人)命知軍李¶
繼和為屯田制置使今安國鎮有古制置城壕戍鎮記¶
謹錄上進從之五年六月丁亥以知雄州何承矩兼制¶
置屯田使(先是承矩兼屯田事知順安軍馬/濟亦兼營田事故承矩特加使額)五年正月¶
甲寅馬濟建議自静戎軍鮑河開渠入順安威虜軍置¶
水陸營田以隔胡騎詔石普䕶其役六年九月十三日¶
庚子普言浚營田河畢功十月知保州趙彬奏決鷄距¶
泉又分徐河水南注運渠置水陸屯田以聞庚辰詔保¶
<pb:KR3k0032_WYG_177-41b>¶
州都監王昭遜與彬同領景徳元年四月辛未詔保州¶
置屯田兵籍十月詔相州草地未宜牧馬者官置牛具¶
選習耕兵士置屯田莊(癸未羣牧判官王曉請諸州依/職田例募民種蒔以沃瘠分三)¶
(等輸/課)二年正月丙辰詔定保雄莫霸州順安平戎信安¶
軍長吏兼制置屯田事舊兼使者如故三月詔保州塘¶
水以溉屯田令官吏按視勿廢前功九月戊辰夔漕薛¶
顔言施黔等州屯田歲獲粟萬餘石三年十二月己夘¶
趙彬請於保州城東北廣屯田以圖來獻上曰邊封徹¶
<pb:KR3k0032_WYG_177-42a>¶
警當勸課農民咸使樂業不必侵畎畆妨墾殖祥符二年¶
六月辛夘彬請増屯田務兵五百人五年正月令保安軍¶
稻田務旬具墾殖功狀以聞七月六日河北安撫副使賈¶
宗言緣邊塘泊隄道圖下屯田司遵守九年三月改定保¶
州順安軍營田務為屯田務保州歲墾八十頃天禧四年¶
四月盧鑑增至百餘頃景徳元年四月六日遣郭盛乘¶
&KR0019;詣静戎順安視河渠(先是進營/田河道圖)嘉祐四年鹽鐵判官楊¶
佐等往保州視屯田塘泊隄道以圖上之命河北提刑薛¶
<pb:KR3k0032_WYG_177-42b>¶
向都水丞孫琳同張茂則相度興修六年三月一日河南¶
屯田使曹偕請罷每歲進屯田司地圖從之熙寧四年二¶
月十三日興治保州水田二十三日詔河北緣邊屯田務¶
田悉以賦民官兵皆罷九年二月二十三日薛向奏安肅¶
軍之東舊屯田務稻田南有二淀詔令相視元豐二年十¶
二月知定州韓絳以封樁錢市地為屯田四年六月二十¶
九日定州路安撫兼都大制置屯田使雄保州兼屯田使¶
通判兼判官(先是寳元二年九月壬寅河北/都轉運兼都大制置屯田使)¶
<pb:KR3k0032_WYG_177-43a>¶
　　　慶厯緣邊屯田¶
慶厯元年十月十八日甲午命陜西漕司度隟地置營¶
田務辛丑詔陜西都總管司經置營田以助邊計二年¶
正月乙丑假同州沙苑牧地為營田(未㡬/罷)五年七月通¶
沿邊吳淀塘泊下河北屯田司為定制十二月詔陜西¶
四路總管及轉運並兼營田使六年五月丁亥命户部¶
副使夏安期使陜西與提刑曹潁叔相度興置緣邊屯¶
田卒不果成熙寧五年四月十日延州守趙卨請括閒¶
<pb:KR3k0032_WYG_177-43b>¶
田置弓箭手初卨上營田議曰昔趙充國興屯田以破¶
先零唐婁師徳為檢校營田使而河西隴右三百六十¶
屯歲入六十餘萬石今陜西曠土未耕願募民墾闢至¶
是復有是奏七年十一月七日秦鳳提刑鄭民憲以熙¶
河營田圖籍入對詔兼提舉熙河營田弓箭手(令辟官/屬以集)¶
(事其法給/田募民)¶
　　　紹興屯田集議　營田官¶
紹興元年九月二十九日庚申措置河南諸鎮屯田侍¶
<pb:KR3k0032_WYG_177-44a>¶
御史沈與求言承詔條畫屯田利害退而考閱漢昭帝¶
始元二年屯田張掖始有屯田之令趙充國留屯以困¶
羌曹操屯許下諸葛亮屯渭濱鄧艾屯於淮南羊祜杜¶
預屯於荆襄應詹屯於江西荀羨屯於石鼈皆有遺跡¶
可攷隋唐以來頗采舊聞行之至今沿江諸郡尚有屯¶
田稅租之名則江淛亦嘗屯田矣淳化以來始用何承¶
矩措置北邊屯田開塘濼之利以限北虜西北二邊相¶
繼益廣屯田淮南京西夔路率常行之天聖二年封事¶
<pb:KR3k0032_WYG_177-44b>¶
請鬻福建屯田朱諫奏罷估賣則屯田嘗行之福建矣¶
今以古今屯田利便可施於江淛者纂其大畧號曰屯¶
田集議(上下/二卷)詔付户部(先是五月辛酉荆南鎮撫使解/潛辟宗綱為屯田使詔以綱為)¶
(營田官其秋命河南淮南措置屯田/  十月十五日河南翟興兼營田使)二年二月七日減¶
淮南營田租入四月二十四日詔劉光世措置七月二¶
十四日司諫吳表臣言安復漢陽鎮撫使陳規措置屯¶
田有條理詔奬諭曰得魯侯之重穀同漢將之留田十¶
一月十八日命孟庾韓世忠措置建康江南北岸荒田¶
<pb:KR3k0032_WYG_177-45a>¶
將兵馬屯田倣陜西弓箭手法以省國用十二月二十¶
八日甲寅言者謂陳規屯田深得寓兵於農之意令淮¶
南倣行之詔條畫以聞三年二月七日左司張綱等言¶
陳規所陳屯田營田分為二事未合古制欲命安撫鎮¶
撫使各兼營田使從之癸巳下其法於諸鎮使行之兵¶
屯以使臣主之民屯以縣令主之以歲課多寡為殿最¶
四年八月五日侍御史魏矼論淮東屯田利害上曰招¶
集流離使各安田畮今日急務也胡松年對屯田唯荆¶
<pb:KR3k0032_WYG_177-45b>¶
南解潛畧措置餘皆虚文無實效五年十二月詔諭諸¶
帥曰朕考觀古昔斟酌時宜欲豐軍食之儲必講屯田¶
之制充國經畫於金城而兼得十二便之利曹操始用¶
於許下而遂收百萬斛之饒先積粟以為資乃厲兵而¶
必戰八日詔吳玠於梁洋成鳳岷州措置官莊屯田已¶
就緒敇奬之(書充國留屯之事/申建隆歲課之法)二十六日遣屯田郎樊¶
賓隨都督往江淮等路措置屯田(王弗同/措置)六年二月庚¶
子諸路宣撫使制置大使兼營田大使壬寅安撫兼營¶
<pb:KR3k0032_WYG_177-46a>¶
田使六月二十一日丁巳營田官王弗&KR0049;對上謂輔臣¶
曰一二年就緒庶寛民力昨在㑹稽嘗書趙充國傳賜¶
諸將但上下不能奉承七月六日壬申詔提領江淮營¶
田公事置司建康樊賓為之王弗副之(是歲收七/十四萬石)七年¶
六月乙丑詔帥臣兼提領營田(其提領司限/一月結局)九月吳玠¶
於興元洋州營田收二十萬石詔奬之八年三月以玠¶
營田法頒示諸軍十五年正月四川宣撫副使鄭剛中¶
於階成二州開營田抵秦州界凡三千餘頃歲收十八¶
<pb:KR3k0032_WYG_177-46b>¶
萬石減成都糴三之一丁夘從其請十六年三月工部¶
奏立營田賞罰法三十二年三月十六日庚子兵部侍¶
郎陳俊卿措置淮東堡寨屯田五月甲辰俊卿請募民¶
耕荒蠲其繇役復租七歲(工侍許尹/措置淮西)十一月二十九日¶
汪澈奏開襄陽二渠募兵民雜耕以措置京西營田¶
司為名命姚岳兼領　隆興初陳之茂建掘圍田之¶
議¶
　　　紹興江淮屯田¶
<pb:KR3k0032_WYG_177-47a>¶
紹興六年二月壬寅都督行府奏改江淮營田為屯田¶
先是言屯田者甚衆行之未見其效張浚出行邊因出¶
戸帖錢二十萬緡為本於是官田逃田並拘籍每五頃¶
為一莊每莊官給牛五具種子農器副之(五家共佃每/家别給菜田)¶
(十畆又/貸本錢)命樊賓王弗同推行焉七月壬申又置營田司¶
　　　隆興營(田十説/)¶
隆興元年五月十七日丁未臣僚言營田十說一曰擇¶
官必審魏武用任峻司馬懿用鄧艾是也二曰募人必¶
<pb:KR3k0032_WYG_177-47b>¶
廣趙充國留萬二百八十一人李彪請取戸十分之一¶
是也三曰穿渠必深充國浚漕渠鄧艾開河渠是也四¶
曰鄉亭必修充國繕鄉亭是也五曰器用必備充國上¶
器用簿是也六曰田處必利漢屯張掖魏屯許昌是也¶
七曰食用必充充國屯田用穀月二萬七千餘斛是也¶
八曰耕具必足李彪請以雜物市牛唐開元二十五年¶
一頃五十畆配一牛是也九曰定稅必輕晉應詹上表¶
一年與百姓二年分稅李彪上表一夫之田歲責六十¶
<pb:KR3k0032_WYG_177-48a>¶
斛蠲其雜役是也十曰賞罰必行晉元帝督課長吏以¶
穀多少為殿最齊武成河清中詔營屯田歲終課所入¶
以論褒貶是也凡此十者營田之制盡矣　二年正月¶
劉寳具到見管營田官莊四十二所田四百七十五頃¶
八十五畆官兵五百五人客戸二百六十五戸(先是詔/令寳條)¶
(具兩淮/屯田)¶
　　　乾道屯田¶
乾道元年二月二十四日詔郭振於六合措置屯田已¶
<pb:KR3k0032_WYG_177-48b>¶
就緒淮南東路屯田令郭振王弗周淙條具措置王弗¶
等言紹興六年十二月二十九日指揮以五十頃為一¶
屯作一莊三月十一日詔淮西湖北荆襄令沈介張松¶
王炎楊倓王彦趙撙等措置(三月三日戸部言浙西營/田官莊共一百五十九萬)¶
(餘畆二年六月十三日淮西/言營田二百七頃六十五畆)五年正月徐子寅為大理¶
正措置兩淮屯田官　求遂氏治野之灋修稻人稼澤¶
之政芟以殄草剔以除木風以布種土以附根頒其¶
法也冬耕春種夏耘秋穫朝巡夕課日考旬會趨其¶
<pb:KR3k0032_WYG_177-49a>¶
時也勤者勞之惰者勉之合耦助之移田救之宣¶
其力也下稽功事達之於上上制祿食復之於下¶
叙其勞也　渠犂之屯昉于孝武張掖之屯俶于¶
孝昭　充國留田於漢鄙坐制先零重華給耒於¶
唐軍卒全振武羊祜耕屯得十年之儲郭元振開¶
置有數十年之積　漢武帝屯田車師渠犂於是¶
始有屯田之名趙充國留田金城於是始有屯田¶
之利　田事出賦人三十畝至四月草生發騎就¶
<pb:KR3k0032_WYG_177-49b>¶
草為田者游兵則有趙充國之策令諸典農不復¶
以商事雜亂專以農桑為務則有司馬芝之議相¶
土處民計民置吏明功課之法有如國淵大治諸¶
陂穿渠溉田又通運漕之道有如鄧艾每屯百三¶
十人就高為堡凡六百餘里列柵二十有如韓重¶
華　三代之隆寓兵於農因厥井田以奠軍賦出¶
則兵居則農如左右手莫覩厥害自秦人開阡陌¶
趨利急戰而良法掃地矣繇漢以來弗克復古因世¶
<pb:KR3k0032_WYG_177-50a>¶
制宜有足稱者上郡河西分建屯官渠犂張掖¶
調遣將吏臨羌之屯充國力厥議許下之耕棗¶
祇薦厥功或資歩士或募諸民唐諸道為屯九¶
百二十有二如張儉治朔州韓重華田振武王¶
起開邠寧畢諴營河西皆傑出間見迨于今稱¶
之¶
　　職田¶
　　　殷圭田　周圭田士田¶
<pb:KR3k0032_WYG_177-50b>¶
記王制夫圭田無征注圭田不稅以厚賢也正義畿内¶
無公田故有圭田圭潔白也卿大夫徳行潔白乃與之¶
田此殷禮也殷政寛重賢故不稅周則通士稅之故曰¶
士田任近郊之地稅什一　周禮載師士田注仕者亦¶
受田所謂圭田也(易氏曰上中下/士所受之田)疏凡大夫士賜地有¶
四種大夫以上有采有賞田及加田又有士田及圭田¶
王制夫圭田無征復是殷法故圭田無稅入天子法故¶
言無征周法近郊十一而稅　孟子卿以下有圭田圭¶
<pb:KR3k0032_WYG_177-51a>¶
田五十畆注圭㓗也以共祭祀惟士無田則亦不祭井¶
田之民養公田者受百畆圭田半之(方氏曰所以/養㢘潔之行)　晉¶
語大夫食邑士食田(注受公/田也)官宰食加(大夫之/家田)叔向曰¶
大國之卿一旅之田(五百/頃)上大夫一卒之田(百/頃)¶
　　　周賞田¶
禮載師賞田(見/上)　司勲掌六鄉賞地之灋(注賞田也在/逺郊之内屬)¶
(六/鄉)頒賞地參之一食(注賞地之稅參分計稅王食其一/也二全入於臣疏與次國三之一)¶
(入天/子同)惟加田無國正(注加田既賞之又加賜以田所以/厚恩也疏加田或與賞田同處仕)¶
<pb:KR3k0032_WYG_177-51b>¶
(田在近郊加/田在逺郊)　易氏曰賞地參之一食其地雖媺惡多¶
寡之不等(先鄭謂以下地可食三之/一故云不以美田為采邑)而皆以田百畆萊¶
二百畆為準乃司馬令賦之灋也(一田在逺郊後鄭說/與逺郊二十而三背)¶
(馳/)先鄭以為祿田亦有給公家之賦貢若今時侯國有¶
司農少府錢穀諸子凡國正弗及國子安得有祿田之¶
稅所謂國正者均人之力政此則無力政也　左傳晉¶
以先茅之縣賞胥臣&KR0050;衍之縣賞士伯賜公孫叚州田¶
鄭賜子展先八邑楚子重請取申吕為賞田　魏恵王¶
<pb:KR3k0032_WYG_177-52a>¶
以公叔戰勝賞田百萬求吳起後賞田二十萬¶
漢書武帝賜卜式田十頃　昭帝始元六年賜蘇武公¶
田二頃宅一區　田蚡奉邑食鄃(溝洫志邑紀/餐錢奉)　(自/)永¶
初兵荒王侯租秩多不充特詔以他縣租稅足馮石令¶
如舊限　晉書王導有賜田　陳騫為大司馬給㕑田¶
十頃㕑園五十畆　衛瓘給㕑田十頃　陶潛為彭澤¶
令有公田　唐書裴寂長安平賜田千頃甲第一區¶
秦王以美田給淮安王神通　李襲譽曰負京有賜田¶
<pb:KR3k0032_WYG_177-52b>¶
十頃　孔緯僖宗賜天興良田善和里第各一區　牛¶
僧孺樊鄉有賜田數頃　于志寧張行成髙季輔俱賜¶
田(志寧辭分其/田與二人)鄭光賜鄠雲陽二縣良田　寰宇記樂¶
城黎城按唐開元十道要畧云漢何斌為蜀郡太¶
守以已祿米施恵百姓此數城之民由是獲存臨¶
别百姓以白米倍填曰荷君父之恩無以報後之州郡¶
有職田始於此¶
　　　隋職田¶
<pb:KR3k0032_WYG_177-53a>¶
隋文帝開皇十四年初給職田先是臺省府寺及諸州¶
皆置公廨錢收取給工部尚書扶風蘇孝慈以為官司¶
出舉興生煩擾百姓敗損風俗請皆禁止給地以營農¶
上從之六月丁夘始詔公卿以下皆給職田毋得治生¶
與民争利一品五頃至五品則三頃其下每以五十畆¶
為差(開皇中又給公/廨田以供用)¶
通典晉公卿各有萊田及田騶多少之級後魏孝文太¶
和五年刺史太守給公田¶
<pb:KR3k0032_WYG_177-53b>¶
　　　唐職田頃畆簿　武徳制祿　官職分田¶
食貨志武徳元年文武官給祿頗減隋制一品七百石¶
至從九品三十石皆以歲給之外官則否一品有職分¶
田十二頃二品十頃三品九頃四品七頃五品六頃六¶
品四頃七品三頃五十畆八品二頃五十畆九品二頃¶
皆給百里内之地諸州都督都䕶親王府官二品十二¶
頃三品十頃四品八頃五品七頃六品五頃七品四頃¶
八品三頃九品二頃五十畆鎮戍闗津岳瀆官五品五¶
<pb:KR3k0032_WYG_177-54a>¶
頃六品三頃五十畆七品三頃八品二頃九品一頃五¶
十畆(㑹要武徳元/年十一月制)三衛中郎將上府折衝都尉六頃至¶
隊正副八十畆親王以下至職事官又有永業田自百¶
頃至武騎尉六十畆流内九品以上口分田終其身六¶
十以上停私乃收凡給田而無地者畆給粟二斗京師¶
及州縣又皆有公廨田以供公私之費其後以用度不¶
足京官有俸賜而已諸司置公廨本錢以番官貿易取¶
息計員多少為月俸料貞觀初百官得上考者給祿一¶
<pb:KR3k0032_WYG_177-54b>¶
季未幾又詔得上下考給祿一年中書舍人髙季輔言¶
外官卑品貧匱宜給祿養親自後以地租春秋給京官¶
歲凡五十萬一千五百餘斛外官降京官一等一品以¶
五十石為一等至八品九品二石五斗為一等貞觀十¶
一年以職田侵漁百姓詔給逃還貧戸視職田多少每¶
畆給粟二斗謂之地子是歲以水旱罷之十二年罷諸¶
司公廨本錢(一本貞觀十四年/四月十四日罷)十五年置公廨本錢以¶
諸司令史主之號捉錢令史褚遂良疏罷之復給百官¶
<pb:KR3k0032_WYG_177-55a>¶
俸十八年(三月十/三日)以京兆府岐同華邠坊州隙地陂澤¶
可墾者復給京官職田光宅元年有納庫品子開元十¶
年(正月/乙丑)收職田賦逃還貧民(畆率給倉粟二斗後通典/開元十年六月敕  九月)¶
(以後停/給職田)十八年(三月丁酉/通典六月)復置公廨本錢十九年初置¶
職田頃畆簿租價無過六斗地不毛者畆給二斗二十¶
九年以京師地狹計丁給田猶不足於是分諸司在都¶
者給職田於都畿以京師地給貧民是時河南北職田¶
兼稅桑有詔公廨職田有桑者毋督絲課天寳十三載¶
<pb:KR3k0032_WYG_177-55b>¶
楊國忠以兩京百官職田送租勞民請五十里外輸於¶
縣倉百官就請於縣然縣吏欺盜益多十四載兵興權¶
臣増領諸使月給厚俸比開元加數倍至徳初以用物¶
不足給半祿上元元年復令京官職田以時輸送其後¶
籍為軍糧矣(永泰元年百官請/納職田充軍糧)大厯二年文武官月俸¶
二十六萬緡而増給居三之一先是職田公廨田毎嵗¶
六月以白簿上尚書省覆實至十月輸送别有黄籍歲¶
一易之(通典大厯以來減外官職田三分之/一以給京官俸凡給米七十萬石)建中三年¶
<pb:KR3k0032_WYG_177-56a>¶
復減百官料錢李泌為相又増百官俸錢㑹昌後不復¶
増減　李元紘傳時廢京司職田議者欲置屯田元紘¶
曰得不補失徒為煩費(㑹要開元十三年/户部侍郎李元紘)　奚陟傳貞¶
元八年遷中書舍人先是右省雜給眡職田稟主事與¶
拾遺等陟以奉稍為率吏官有差　㑹要元和六年八¶
月户部侍郎李絳請州府闕官職田祿米及見任抽一¶
分職田收貯以備水旱從之十三年三月(辛/亥)詔百司職¶
田多少不均宜令等差分給　庾敬休傳太和中戸部¶
<pb:KR3k0032_WYG_177-56b>¶
侍郎請以蜀道闕官職田賑貧民詔可　李吉甫傳疾¶
吏員廣奏曰國家之制官一品奉三千職田祿米大抵¶
不過千石　百官志屯田郎中掌文武職田¶
　　　唐公廨田¶
六典屯田郎中凡在京諸司有公廨田皆視其品命而¶
審其分給司農寺二十六頃殿中省二十五頃少府監¶
二十二頃太常寺二十頃京兆河南各十七頃太府寺¶
十六頃吏戸部十五頃兵部内侍省各十四頃中書省¶
<pb:KR3k0032_WYG_177-57a>¶
將作監各十三頃刑部大理十二頃尚書門下左春坊¶
各十頃工部光祿太僕寺祕書省各九頃禮部鴻臚都¶
水詹事府各八頃御史臺國子監七頃左右衛家令寺¶
各六頃衛尉左右十二衛右春坊各五頃衛率寺大史¶
局各四頃宗正寺千牛衛等各三頃内坊内率府各二¶
頃(舊志/同)　百官志屯田郎中掌諸司公廨田以品給比¶
部掌㑹公廨　通鑑開元十年正月癸亥命有司收公¶
廨錢以稅錢充百官俸　楊綰傳故事舍人年久者為¶
<pb:KR3k0032_WYG_177-57b>¶
閣老其公廨雜料獨取五之四綰悉均給之　漢書注¶
(兒寛/傳)師古曰若今諸司公廨牛羊¶
隋唐給田之制有三一曰永業二曰職分三曰公廨(隋/開)¶
(皇十四年六月丁夘詔省府州縣/皆給廨田不得治生與人争利)¶
　　　咸平職田¶
咸平二年七月真宗欲興復職田三司請令依例輸稅¶
詔三館祕閣檢討故事沿革以聞甲申檢討杜鎬等言¶
按王制古者公田藉而不稅言借民力治公田美惡取¶
<pb:KR3k0032_WYG_177-58a>¶
於此不稅民之所自治也又曰夫圭田無征夫猶治也¶
征稅也孟子曰卿以下必有圭田治圭田者不稅所以¶
厚賢也周禮載師之職有士田有官田有賞田又以家¶
邑之田任稍地以小都之田任縣地以大都之田任疆¶
地家邑大夫之采地小都卿之采地漢制列侯皆衣食¶
租稅而不得臣其吏民晉制有芻藁之田大國十五頃¶
次國十頃小國七頃又占田之限官第一品五十頃二¶
品以下每品減五頃為差九品十品又得䕃人為衣食¶
<pb:KR3k0032_WYG_177-58b>¶
客及佃客後魏宰人之官各給公田刺史十五頃太守¶
十頃治中别駕八頃縣令丞六頃職分田起於此矣北¶
齊京城四面諸坊之外三十里為公田一品以下逮羽¶
林虎賁各有差唐給職分田又給公廨田乞&KR0049;今秋令¶
轉運使就近差官盡括係官水陸莊田均給州縣長吏¶
次及通判幕職判司簿尉等官所占佃戸止得以浮客¶
充仍免鄉縣差徭如此則中才可革於貪心上智益興¶
於㢘節百官廩賜莫盛於唐月俸之餘既有食糧雜給¶
<pb:KR3k0032_WYG_177-59a>¶
祿粟之外又有利息本錢加以白直執刀防閤掌固之¶
類悉許私用役使潛有所輸五代所支裁得其半太祖¶
始定添支太宗増給實俸職田之制廢於五代興於本¶
朝而計臣以出納之吝遂有兹議故事無輸稅之文從¶
之　祥符六年五月令三司檢㑹幕職州縣元定職田¶
頃畆數付流内銓仍别具轉運使副知州通判及京朝官¶
使臣幕職州縣官等職田頃畆數目編錄以聞九年七¶
月丙寅詔戒約職田遵守元制遇災沴即蠲省之¶
<pb:KR3k0032_WYG_177-59b>¶
　　　天聖復職田¶
天聖九年二月癸巳詔曰天下吏給職田所以養㢘節¶
也比詔有司皆從停罷如聞勤事之吏祿薄不足以自¶
養其復職田(七年八月丁亥詔天下職田租送官以數/上三司均給之先是上封者乞停廢職田)¶
(七月丙子詔資政殿學士晏殊/等詳定殊等上議詔依奏停罷)¶
　　　慶厯均公田　限職田¶
慶厯三年十一月壬辰詔曰先帝詔復公田合王制班¶
祿之差得聖人養賢之義然郡縣受地有無不齊銓審¶
<pb:KR3k0032_WYG_177-60a>¶
補員權利為倖所宜給其所未給均其所未均(紀慶厯/三年十)¶
(一月壬辰/限職田)大藩府長吏二十頃通判八頃判官五頃餘¶
並四頃節鎮十五頃防團以下州軍十頃小軍監七頃¶
縣令萬戸以上六頃五千户以上五頃不滿五千戸並¶
四頃簿尉萬戸以上各三頃五千戸以上二頃五十畆¶
不滿五千戸並二頃云云熙寧六年三月二十八日復¶
詔詳定¶
　　　紹興復職田¶
<pb:KR3k0032_WYG_177-60b>¶
建炎元年六月乙酉以國用不足遂均天下職田隷憲¶
司後復給之紹興末東南諸路收圭租二十三萬斛有¶
竒州縣有過給者二十九年十二月癸酉命及格則止¶
隆興元年六月又有權借一年之令乾道元年七月辛¶
亥又借三年八年十月丙戌復還之十二月詔嚴額外¶
收斂之禁¶
　¶
　玉海卷一百七十七¶
