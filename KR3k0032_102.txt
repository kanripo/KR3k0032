#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百二
#+PROPERTY: JUAN 卷一百二
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百二
<pb:KR3k0032_WYG_102-1a>¶
欽定四庫全書¶
　玉海卷一百二¶
　　　　　　　　　　　　宋　王應麟　撰¶
　郊祀¶
　　羣祀(山川附/)¶
　天有四時地載神氣妙萬物而無不在也聖人因物¶
　之精制為之極使人承祀而致生之洋洋如在其上¶
　勿勿欲其饗之也　祀者自有以感於無自實以通¶
<pb:KR3k0032_WYG_102-1b>¶
　於虚必以氣合氣然後可冀其格¶
　　　神農時祀¶
吕氏春秋神農氏有天下也時祀盡敬而不祈福(又莊/子亦)¶
(云/)注時四時祈求也¶
　　　黄帝祭山川　山川封禪¶
史記黄帝紀萬國和而&KR0017;神山川封禪與為多焉通¶
典黄帝祭於山川與為多焉　　漢志申公曰黄帝萬¶
諸侯而神靈之封君七千(張晏曰山川之守也師古曰/尊山川之神令主祭祀即國)¶
<pb:KR3k0032_WYG_102-2a>¶
(語所云注芒氏君/守封嵎之山也)　管子萬帝問伯髙對曰山見其榮¶
者封而祭之距封十里為一壇　通厯黄帝興封禪之¶
禮¶
　　　舜禋六宗¶
舜典禋于六宗　孔叢子論書篇宰我問禋子曰所宗¶
者六皆潔祀之也埋少牢於太昭祭時也祖迎於坎壇¶
祭寒暑也主於郊官(祭法作/王宫)祭日也夜明祭月也幽禜¶
祭星也雩禜祭水旱也禋于六宗此之謂也(孔安國曰/四時寒暑)¶
<pb:KR3k0032_WYG_102-2b>¶
(日月星水旱與祭法同/王肅亦引此與孔注同)　書正義漢世以來説六宗者¶
多矣歐陽大小夏侯云上不謂天下不謂地旁不謂四¶
方在六者之間助陰陽變化實一而名六宗孔光劉歆¶
謂乾坤六子水火雷風山澤賈逵謂天宗三日月星地¶
宗三河海岱馬融云天地春夏秋冬鄭&KR0007;謂星辰司中¶
司命風師雨師晉初張髦上表云祀祖考三昭三穆司¶
馬彪歴難諸家及自言己意天宗者日月星辰寒暑之¶
屬地宗社稷五祀之屬四方之宗四時五帝之屬惟王¶
<pb:KR3k0032_WYG_102-3a>¶
肅據家語與禮同各言其志未知孰是(張迪云六宗六/代帝王  元魏)¶
(髙閭曰議者不/同凡十一家)司馬彪續漢書云安帝元初六年立六¶
宗於洛陽城西北亥地魏亦因之晉荀顗以六宗之神¶
諸説不同廢之摯虞駁之謂宜依舊近代以來皆不立¶
六宗之祠(詳見/下)　漢郊祀志禋于六宗注孟康曰六宗星¶
辰風伯雨師司中司命一説云乾坤六子又一説天宗¶
三日月星辰地宗三太山河海或曰天地之間㳺神也¶
師古曰潔精以祀謂之禋六宗之義説者多矣乾坤六¶
<pb:KR3k0032_WYG_102-3b>¶
子其最通乎　月令孟冬祈天宗注日月星辰　　異義¶
春秋魯郊祭三望言郊天日月星河海山凡六宗魯下¶
天子不祭日月星但祭分野星其中山川故言三望與¶
古尚書説同(杜祐從魏孝文之/説曰徧祀六天)　公羊傳注禮祭天牲¶
角繭栗社稷宗廟角握六宗五岳四瀆角尺¶
　　　舜望祭九州山川　望秩山川　唐虞柴燎五¶
　　　嶽¶
舜典正月上日望于山川徧于羣神(注九州名山大川/五嶽四瀆之屬皆)¶
<pb:KR3k0032_WYG_102-4a>¶
(一時望祭之羣神謂丘陵/墳衍古之聖賢皆祭之)歲二月至於岱宗柴望秩于¶
山川(注東岳諸侯竟内名山大川如其秩次望祭之謂/五岳牲禮視三公四瀆視諸侯其餘視伯子男)¶
封十有二山濬川　晉志穆帝升平中何琦論曰唐虞¶
五載一廵狩順帝之方柴燎五嶽望于山川徧于羣神¶
故曰因名山升中于天(書注云泰山五岳所/宗燔柴祭天告至)¶
　　　舜祠田¶
文心雕龍舜之祠田云荷此長耜耕彼南畝四海俱有¶
利民之志頗形於言¶
<pb:KR3k0032_WYG_102-4b>¶
　　　禹山川祀禮¶
禹貢奠髙山大川注五岳四瀆定其差秩祀禮所視¶
梁州蔡䝉旅平(注二山名/祭山曰旅)雍州荆岐既旅(旅/祭)九山刋旅¶
九州滌源九澤既陂(注九州名山已/通道而旅祭)　魯語禹致羣神¶
於㑹稽之山(注羣神謂主山川/之君為羣神之王)　　淮南子禹治水¶
禱陽紆　　徐鉉曰禹奠九州受蒼水繡衣之命武¶
師牧野接五車兩騎之神　　學記三王祭川先河¶
而後海　漢志周公制禮天子祭天下名山大川懷柔¶
<pb:KR3k0032_WYG_102-5a>¶
百神咸秩無文諸侯祭畺内　禮大宗伯以血祭祭五¶
嶽以貍沈祭山林川澤注五嶽東曰岱宗南曰衡山西¶
曰華山北曰恒山中曰嵩高山　陽紆請而洪灾息(禹/)¶
桑林禱而甘澤滋(湯/)¶
　　　禹鴻祀¶
見五行傳　晉隆和元年詔欲依鴻祀之制於太極殿¶
前庭親執䖍肅孔嚴諫曰鴻祀雖出尚書大傳先儒所¶
不究歴代莫之興帝嘉納而止¶
<pb:KR3k0032_WYG_102-5b>¶
　　　商方明¶
漢律厯志伊訓曰成湯既没太甲元年伊尹作伊訓篇¶
曰伊尹祀于先王誕資有牧方明注如淳曰覲禮諸侯¶
覲天子為壇十有二尋加方明于其上孟康曰方明若¶
神明之象也以木為之方四尺畫六采東青西白南赤¶
北黒上&KR0007;下黄　儀禮覲禮拜日於東門之外反祀方¶
明¶
　　　殷功臣配食¶
<pb:KR3k0032_WYG_102-6a>¶
書盤庚茲予大享于先王爾祖其從與享之注古者天¶
子録功臣配食於廟大享烝嘗也疏此殷時已然矣秋¶
冬物成可薦者衆故烝嘗為大秋冬之祭尚及功臣則¶
禘祫可知近代已來惟禘祫乃祭功臣配食時祭不及¶
之功臣各配所事之君禘祫則毁廟之主亦在焉功臣¶
亦當在也¶
　　　周國祀　虞周祭祀羣臣　(又見朝儀/)¶
春官肆師掌立國祀之禮以佐大宗伯大祀用玉帛牲¶
<pb:KR3k0032_WYG_102-6b>¶
牷次祀用牲幣小祀用牲注大祀天地宗廟次祀日月¶
星辰社稷五祀五嶽小祀司命司中風師雨師山川百¶
物　典祀掌外祀之兆守注所祀於四郊者　天官酒¶
正大祭三貳中祭再貳小祭壹貳注鄭司農云大祭天¶
地中祭宗廟小祭五祀&KR0007;謂大祭王服大裘衮冕所祭¶
中祭王服鷩毳所祭小祭王服希&KR0007;所祭　祭法非此¶
族也不在祀典釋文鄭云記虞周天子以下祭祀羣臣¶
之數　洪範八政三曰祀¶
<pb:KR3k0032_WYG_102-7a>¶
　　　周五祀　七祀　殷五祀　漢五祀¶
左傳昭二十九年史墨對魏獻子曰五行之官是謂五¶
官列受氏姓封為上公祀為貴神社稷五祀是尊是奉¶
木正句芒火祝融金蓐收水&KR0007;冥土后土(家語/同)　大宗¶
伯以血祭祭社稷五祀五嶽注謂五官之神在四郊四¶
時迎五行之氣於四郊而祭五徳之帝亦食此神焉(先/鄭)¶
(云五色之帝於王/者宫中曰五祀)　小祝分禱五祀注王七祀祀五者¶
司命大厲不以告　司服祭社稷五祀則希冕　小子¶
<pb:KR3k0032_WYG_102-7b>¶
掌珥于社稷祈于五祀　曲禮天子祭天地山川五祀¶
歲徧注殷時制　禮運命降於五祀之謂制度五祀所¶
以本事也自郊社祖廟山川五祀義之修禮之藏也¶
王制大夫祭五祀注謂司命中霤行門厲　月令孟冬¶
臘先祖五祀注凡祭五祀於廟用特牲有主有尸皆先¶
設席于奥正義皆中霤禮此殷禮也周則七祀加司命¶
與厲祀則在宫内宫正注祭七祀於宫中　祭法王為¶
羣姓立七祀曰司命中霤國門國行泰厲戸竈王自為¶
<pb:KR3k0032_WYG_102-8a>¶
立七祀(曲禮注謂/周制也)諸侯為國立五祀大夫立三祀士立¶
二祀庶士庶人立一祀注今時民家或春秋祠司命行¶
神山神門戸竈在旁山即厲也　儀禮聘禮釋幣于行¶
注天子諸侯有常祀在冬大夫三祀門行厲今時民春¶
秋祭祀有行神古之遺禮乎　詩鳬鷖在亹箋燕七祀¶
之尸於門戸之外　宫正注祭社稷七祀於宫中　酒正¶
注鄭司農云小祭五祀　鄭&KR0007;謂五祀殷制七祀周制¶
然周官天子亦止五祀明堂月令春祀戸夏祀竈中央¶
<pb:KR3k0032_WYG_102-8b>¶
祀中霤秋祀門冬祀行及曲禮禮運皆云五祀不及司¶
命泰厲儀禮士亦禱五祀聘禮大夫有門行鄭&KR0007;釋大¶
宗伯之五祀用左傳家語之説小祝之五祀用月令之¶
説王制之五祀用祭法之説　漢郊祀志周大夫祭¶
門户井竈中霤五祀(白虎通劉昭髙堂隆之徒/以五祀為門井戸竈中霤)¶
後祭祀志國家亦有五祀之祭有司掌之其禮簡¶
於社稷注五祀門戸井竈中霤也　　　晉志漢儀曰¶
國家亦有五祀有司行事其禮頗輕於社稷則亦¶
<pb:KR3k0032_WYG_102-9a>¶
存其典矣(漢武帝以李少君故始祠竈辭志注風/俗通曰今民有祠司命  楚  九歌有)¶
(大少/司命)¶
　　　周四類¶
禮小宗伯兆五帝於四郊四望四類亦如之注兆為壇¶
之營域鄭司農云四類三皇五帝九皇六十四民咸祀¶
之&KR0007;謂四類日月星辰運行無常以氣類為之位兆日¶
於東郊兆月與風師於西郊兆司中司命於南郊兆雨¶
師於北郊　大宗伯以實柴祀日月星辰以槱燎祀司¶
<pb:KR3k0032_WYG_102-9b>¶
中司命風師雨師注鄭司農云司中三能三階也司命¶
文昌宫星風師箕雨師畢也(洪範注箕星好/風畢星好雨)&KR0007;謂星謂¶
五緯辰謂日月所㑹十二次司中司命文昌第五第四¶
星或曰中能上能也疏案武陵太守星傳云三台一名¶
天柱上台司命為太尉中台司中為司徒下台司禄為¶
司空文昌宫第四曰司命第五曰司中　大司樂祀四¶
望注此言祀者司中司命風師雨師或亦用此樂與¶
天府祭天之司民司祿注司民軒轅角也司禄文昌第¶
<pb:KR3k0032_WYG_102-10a>¶
六星或曰下能也禄之言穀也年榖登乃後制禄祭此¶
二星者以孟冬既祭之而上民穀之數於天府疏案星¶
經軒轅角有大民小民之星軒轅有十七星如龍形有¶
兩角　小司冦孟冬祀司民獻民數於王　司民及孟¶
冬祀司民之日獻其數於王王拜受之登於天府注鄭司¶
農云文昌宫三能屬軒轅角相與為體近文昌為司命¶
次司中次司禄次司民&KR0007;謂司民軒轅角也疏武陵太¶
守星傳文昌不見有司民故後鄭不從¶
<pb:KR3k0032_WYG_102-10b>¶
　　　周四望¶
禮大宗伯旅四望注鄭司農云四望日月星海(漢郊祀/志同)¶
&KR0007;謂四望五嶽四鎮四瀆(疏周國在雍州時無西嶽權/立吳嶽為西嶽非常法爾雅)¶
(不/載)　小宗伯兆五帝於四郊四望亦如之注鄭司農云¶
四望道氣出入&KR0007;謂四望五嶽四鎮四瀆疏四望是山¶
川之大者天子四望諸侯三望山川各因其方案僖三¶
十一年夏四月猶三望服氏云三望分野星國内山川案¶
江漢睢漳楚之望也爾雅梁山晉望書望於山川則知¶
<pb:KR3k0032_WYG_102-11a>¶
望祭無天神　司服祀四望山川則毳冕　大司樂乃¶
奏姑洗歌南呂舞大㲈以祀四望乃奏㽔賓歌函鍾舞¶
大夏以祭山川注四望五嶽四鎮四瀆　典瑞兩圭有¶
邸以祀地旅四望璋邸射以祀山川　大祝國將有事¶
于四望則前祝大會同過大山川則用事焉　牧人望¶
祀各以方色牲毛之　校人將事四海山川飾黄駒¶
　旅四望兆於四郊奏姑洗歌南呂舞大㲈用兩圭有¶
　邸祀山川奏㽔賓歌函鍾舞大夏服毳冕玉用璋邸¶
<pb:KR3k0032_WYG_102-11b>¶
　射舞以兵舞牲用牷物祈沈則校人飾黄駒(大山川/用大璋)¶
　(中用中璋/小用邊璋)大會同過大山川用事則大祝掌之(祭山/林曰)¶
　(貍川澤/曰沈)¶
書武成庚戌柴望注燔柴郊天望祀山川　詩時邁告¶
祭柴望也箋至方嶽之下而封禪懐柔百神及河喬嶽¶
箋望於山川以尊卑祭之　般祀四嶽河海也　公羊¶
傳注禮祭天牲角繭栗社稷宗廟角握六宗五岳四瀆¶
角尺其餘山川視卿大夫天燎地瘞日月星辰布山懸¶
<pb:KR3k0032_WYG_102-12a>¶
水沉風磔雨升　王制五嶽視三公四瀆視諸侯注視¶
牲器之數　穆天子傳天子西征至陽紆之山河伯馮¶
夷之所居是惟河宗氏乃沉珪璧禮焉　漢地理志京¶
兆湖有周天子祠二所(郊祀/志同)¶
　　　周命祀¶
禮司約掌治神之約注謂命祀郊社羣望　左傳僖三¶
十一年衞成公命祀相甯武子曰不可以間成王周公¶
之命祀哀六年楚昭王曰三代命祀祭不越望江漢睢¶
<pb:KR3k0032_WYG_102-12b>¶
漳楚之望也　魯語臧文仲如齊告糴曰大懼殄周公¶
太公之命祀¶
　任宿須句顓㬰司太皥有濟之祀　顓㬰主東蒙¶
　汪芒氏守封嵎　晉主汾　實沈主參　閼伯主商¶
　　鄭主芣騩　䕫子祀祝融　絳人曰國主山川¶
晉語天子祀上帝公侯祀百辟自卿以下不過其族¶
楚語祭典有之曰國君有牛享大夫羊饋士有豚犬之¶
奠庶人有魚炙之薦籩豆脯醢則上下共之　天子徧¶
<pb:KR3k0032_WYG_102-13a>¶
祀羣神品物諸侯祀天地三辰及其土之山川¶
　　　周六祝¶
春官大祝(下大夫/二人)掌六祝之辭以事&KR0017;神示祈福祥求¶
永貞曰順祝年祝吉祝化祝瑞祝筴祝注鄭司農云順¶
祝順豐年也年祝求永貞也吉祝祈福祥也化祝弭災¶
兵也瑞祝逆時雨寧風旱也筴祝逺罪疾　文心雕龍¶
周大祝掌六祝之辭是以庶物咸生陳於天地之郊旁¶
作穆穆唱於迎日之拜夙興夜處言於祔廟之祝多福¶
<pb:KR3k0032_WYG_102-13b>¶
無疆布於少牢之饋宜社類禡莫不有文　禮運修其¶
祝嘏祝以孝告嘏以慈告　左傳祝史正辭信也¶
　　　周六祈¶
大祝掌六祈以同&KR0017;神示曰類曰造曰禬曰禜曰攻曰¶
說注鄭司農云皆祭名也類祭于上帝詩曰是類是禡¶
爾雅曰師祭也又曰乃立冡土戎醜攸行爾雅曰起大¶
事動大衆必先有事乎社而後出謂之宜故曰大師宜¶
乎社造於祖設軍社類上帝司馬法曰將用師乃告于¶
<pb:KR3k0032_WYG_102-14a>¶
皇天上帝日月星辰以禱於后土四海神祇山川冢社¶
乃造於先王然後冢宰徵師於諸侯禜日月星辰山川¶
之祭也春秋傳曰日月星辰之神則雪霜風雨之不時¶
於是乎禜之山川之神則水旱癘疫之災於是乎禜之¶
&KR0007;謂類造加誠肅求如志禬禜告之以時有災變也攻¶
說則以辭責之禜如日食以朱絲縈社攻如其鳴鼓然¶
董仲舒救日食祝曰炤炤大明瀐滅無光奈何以隂侵¶
陽以卑侵尊是之謂說也禬未聞焉造類禬禜皆有牲¶
<pb:KR3k0032_WYG_102-14b>¶
攻說用幣而已¶
　　　周六辭¶
見詔策類¶
帝王盛時交&KR0017;神有道自顓至舜咸命重黎絶地天通¶
毋相侵瀆所以帥天地之度儀生物之則正人心而防¶
世變周治日文明政嘉義罔不釐舉雖文史翟歴卜筮¶
之職領於春官以大夫士為之三巫之屬凡以神仕者¶
皆精爽不貳之民先事而禱也薦以六祝之詞有事而¶
<pb:KR3k0032_WYG_102-15a>¶
禳也同以六祈之禮不寧惟是下逮鄉遂亦各制為之¶
水旱之不時則於黨鄙乎禜之而涖以正師疾癘之不¶
明則於鄼族乎酺之而涖以師長至於恍惚交神塞明¶
則圖象類也表處位也别次王也辨名物也蓋有洋洋¶
在上在左右者此帝王所以為斯民立命立心也¶
　　　周六號¶
禮六祝辨六號一曰神號(注若云皇/天上帝)二曰&KR0017;號(若云皇/祖伯某)¶
二曰示號(若云后/土地祇)四曰牲號(為犠牲皆有名號曲禮/一元大武剛鬛柔毛)五¶
<pb:KR3k0032_WYG_102-15b>¶
曰齍號(粢號謂黍稷皆有名號/曲禮薌合薌萁嘉蔬)六曰幣號(若玉云嘉玉/幣云量幣)¶
凡大禋祀肆享祭示則執用水火而號祝(執之如以六/號祝明此圭)¶
(絜/也)頒祭號於邦國都鄙(注六/號)　小祝掌小祭祀將事&KR0049;¶
禳禱祠之祝號以祈福祥順豐年逆時雨寧風旱弭烖¶
兵逺辠疾大師掌釁祈號祝　甸祝掌四時之田表貉¶
之祝號禂牲禂馬皆掌其祝號　詛祝掌盟詛類造攻¶
說禬禜之祝號(八者之辭皆所/以告神明也)作盟詛之載辭(春秋傳/曰使祝)¶
(為載/書)大宗伯凡祀大神享大&KR0017;祭大示詔大號注六號¶
<pb:KR3k0032_WYG_102-16a>¶
之大者以詔大祝以為祝辭　小宗伯若國大貞則奉¶
玉帛以詔號注神號幣號　禮運作其祝號注周禮祝¶
號有六號者所以尊神顯物也¶
　　　周九祭¶
大祝辨九祭(康成謂九祭/皆謂祭食者)曰命祭(玉藻曰命之/祭然後祭)衍祭(衘/當)¶
(為延曲禮曰/主人延客祭)炮祭(炮當為包猶兼也有司/曰尸受兼祭于豆祭)周祭(徧也曲/禮曰殽)¶
(之序徧/祭之)振祭擩祭(不食者擩則祭之將/食者既擩必振乃祭)絶祭繚祭(禮多/者繚)¶
(之禮畧者/絶則祭之)共祭(共猶授也王祭食宰夫授/祭孝經說曰共綏執授)䟽此九祭先¶
<pb:KR3k0032_WYG_102-16b>¶
鄭自周祭已上皆祭&KR0017;神之事振祭已下皆生人祭食¶
之禮後鄭不從之生人祭食不合與祭&KR0017;神同科故皆¶
以為生人祭食法(劉氏中義以為皇尸祭食之法以/諸侯大夫少牢饋食之禮明之)將¶
食先祭先造食者謂之祭食(案特牲少牢皆/擩祭振祭兩有)　辨九&KR0596;¶
曰稽首頓首空首振動吉&KR0596;凶&KR0596;奇&KR0596;褒&KR0596;肅&KR0596;以享¶
右祭祀¶
　　　周雩禮　雩禜¶
月令仲夏命有司祈祀山川百源大雩帝用盛樂乃命¶
<pb:KR3k0032_WYG_102-17a>¶
百縣雩祀百辟卿士有益於民者以祈穀實(雲漢箋百/辟卿士雩)¶
(祀所/及者)注雩吁嗟求雨之祭為壇南郊之旁雩五精之帝¶
配以先帝(凡他雩用/歌舞而已)百辟卿士古者上公句龍后稷之¶
類春秋傳曰龍見而雩雩之正當以四月凡周之秋三¶
月之中旱亦修雩禮以求雨因著正雩此月失之矣天¶
子雩上帝諸侯以下雩上公周冬及春夏雖旱禮有禱¶
無雩正義雩音近吁注春秋者以雩為逺謂逺為百穀¶
求雨雩是祭天當從陽位論語云舞雩詠而歸鄭釋廢¶
<pb:KR3k0032_WYG_102-17b>¶
疾云春秋凡書二十四旱　通典周制月令建巳月大¶
雩五方上帝其壇名曰雩禜於南郊之旁配以五人帝¶
命樂正習盛樂舞皇舞(雩有二龍見常也旱/暵變也其禱一也)　祭法雩¶
宗祭水早也注宗當為禜　禮大司徒荒政十有一曰¶
索&KR0017;神注詩所謂靡神不舉靡愛斯牲　司巫若國大¶
旱則帥巫而舞雩注雩旱祭也　女巫旱暵則舞雩注¶
旱祭崇隂也䟽此謂五月已後修雩　舞師教皇舞帥¶
而舞旱暵之事注謂雩也　稻人旱暵共其雩斂　黨¶
<pb:KR3k0032_WYG_102-18a>¶
正春秋祭禜注禜謂雩禜水旱之神䟽左傳子産云水¶
旱不時於是乎禜之葢亦為壇位如祭社稷　族師祭¶
酺注葢亦為壇位如雩禜云　大祝六祈四曰禜　小¶
祝逆時雨寧風旱¶
　　　周望秩山川　山川圖¶
周頌般於皇時周陟其髙山嶞山喬嶽允猶翕河敷天¶
之下裒時之對時周之命箋猶圖也美哉周邦廵守所¶
至登其髙山而祭之望秩於山川小山及髙嶽皆信案¶
<pb:KR3k0032_WYG_102-18b>¶
山川之圖而次序祭之河自大陸之北敷為九祭¶
者合為一　公羊注韓詩傳曰湯時大旱禱於山¶
川¶
　　　周繹祭¶
家語髙子睪問於孔子曰周禮繹祭於祊祊在廟門之¶
西(釋宫云廟/門謂之祊)　詩楚茨祝祭於祊祀事孔明注祊門内¶
也疏郊特牲注云廟門外曰祊又注祊之禮宜於廟門¶
之西室與此不同以彼祊對正祭是明日之澤廟門内¶
<pb:KR3k0032_WYG_102-19a>¶
外皆有祊稱　爾雅繹又祭也(詩絲衣/注同)夏曰復胙商曰¶
肜周曰繹　春秋宣公八年六月辛巳有事於太廟壬¶
午猶繹穀梁傳繹者祭之旦日之享賔也　公羊傳繹¶
者何祭之明日也　祭義祭之明日明發不寐饗而致¶
之又從而思之　禮器設祭於堂為祊乎外注祊祭明¶
日之繹祭也於廟門之旁¶
　　　成王禋祀四方¶
詩大田來方禋祀以其騂黒與其黍稷以享以祀以介¶
<pb:KR3k0032_WYG_102-19b>¶
景福箋成王之來又禋祀四方之神祈報焉陽祀用騂¶
牲隂祀黝　甫田以社以方注方迎四方氣於郊也箋¶
秋祭社與四方疏曲禮云天子祭四方歲徧注云祭五¶
宫之神於四郊也句芒在東祝融后土在南蓐収在西¶
&KR0007;冥在北方祀各以其方之色　祭法四坎壇祭四方¶
也注山林丘陵於壇川谷於坎¶
　　　周四時祭祀序事¶
禮小宗伯掌四時祭祀之序事與其禮注序事卜日省¶
<pb:KR3k0032_WYG_102-20a>¶
牲視滌濯饔爨之事次序之時¶
　　　周祭功臣　漢祭功臣廟廷¶
夏官司勲凡有功者銘書於王之大常祭於大烝司勲¶
詔之大功司勲藏其貳注生則書於王旌以識其人與¶
其功也死則於烝先王祭之詔謂吿其神以辭也盤庚¶
告其卿大夫曰兹予大享於先王爾祖其從與享之是¶
也今漢祭功臣於廟廷貳猶副也功書藏於天府又副¶
於此疏冬時物成者衆故祭功臣書注以大享為烝嘗¶
<pb:KR3k0032_WYG_102-20b>¶
殷時烝嘗俱祭禮異故也　書洛誥記功宗以功作元¶
祀丕視功載　通典功臣配享殷盤庚云兹予大享於¶
先王爾祖其從與享之周夏官司勲云云(見/上)魏髙堂隆¶
議曰功臣配食於烝祭所以尊崇其德明其勲以勸嗣¶
臣也漢氏祭之於庭此為貶損非寵異之謂也　漢舊¶
儀宗廟祭功臣四十人食堂下惟御僕滕公祭於廟門¶
外塾¶
　　　祖祭¶
<pb:KR3k0032_WYG_102-21a>¶
左傳注祖祭道神疏詩云韓侯出祖仲山甫出祖是出¶
行必為祖也曾子問曰諸侯適天子與諸侯相見皆云¶
道而出是祖與道為一周禮大馭掌馭玉路以祀及犯¶
軷王自左馭馭下祝登受轡犯軷遂驅之鄭&KR0007;云行山¶
曰軷犯之者封土為山象以菩芻棘栢為神主既祭以¶
車轢之而去喻無險難也聘禮記云出祖釋軷祭酒脯¶
乃飲酒於其側鄭&KR0007;云祖始也詩傳曰軷道祭也謂祭¶
道路之神春秋傳曰軷涉山川軷山行之名也道路以¶
<pb:KR3k0032_WYG_102-21b>¶
險阻為難是以委土為山或伏牲其上使者為軷祭酒¶
脯祈告也卿大夫處者於是餞之飲酒於其側禮畢乘¶
車轢之而遂行詩云取羝以軷謂諸侯也天子則以犬¶
故犬人云伏瘞鄭司農云伏謂伏犬以王車轢之是也¶
大夫用酒脯¶
　　　祭有十倫¶
祭統祭有十倫(倫猶/義也)見事&KR0017;神之道君臣之義父子之¶
倫貴賤之等親疎之殺爵賞之施夫婦之别政事之均¶
<pb:KR3k0032_WYG_102-22a>¶
長幼之序上下之際¶
　　　魯三望¶
春秋僖三十一年夏四月四卜郊不從乃免牲猶三望¶
公羊傳魯郊非禮也天子祭天諸侯祭土天子有方望¶
之事無所不通諸侯山川不在其封内者則不祭也三¶
望者望祭也祭泰山河海山川有能潤於百里者天子¶
秩而祭之注方望謂郊時所望祭四方羣神日月星辰¶
風伯雨師五嶽四瀆及餘山川凡三十六所(左傳注三/望分野之)¶
<pb:KR3k0032_WYG_102-22b>¶
(星國中山川皆/因郊祀望祭之)　左傳哀六年楚昭王曰三代命祀祭¶
不越望江漢睢漳楚之望也　爾雅梁山晉望　王制¶
注魯人祭泰山晉人祭河　説文注魯郊以丹雞祝曰¶
以斯鶾音赤羽去魯侯之咎¶
　　　魯三筴¶
國魯語臧文仲祭爰居展禽曰越哉臧孫之為政也夫¶
聖王之制祀也法施於民以死勤事以勞定國能禦大¶
災能扞大患則祀之非是族也不在祀典凡禘郊宗祖¶
<pb:KR3k0032_WYG_102-23a>¶
報此五者國之典祀也加之以社稷山川之神及前哲¶
令德之人及天之三辰地之五行九州名山川澤非是¶
不在祀典文仲聞栁下季之言曰信吾過也季子之言¶
不可不法也使書以為三筴注筴簡書也三卿卿一通¶
　月令孟春乃修祭典¶
　　　闕里¶
後漢郡國志魯國有闕里孔子所居注漢晉春秋曰鍾¶
離意相魯會諸生於仲尼廟中躬留治之得古文䇿書¶
<pb:KR3k0032_WYG_102-23b>¶
曰治吾堂云云　水經注北為洙瀆南則泗水夫子教¶
於洙泗之間今於城孔二水之中即夫子領徒之所從¶
征記曰洙泗二水交於魯城東北十七里闕里背洙泗¶
牆南北一百二十步東西六十步四門各有石閫北門¶
去洙水百步餘後漢初闕里荆棘自闢從講堂至九里¶
鮑永為相因修饗祠以誅彭豐等郭緣生言泗水在城¶
南非也案國語韋昭云泗在魯城北¶
　　　漢山川祠　望禮五嶽　秩百神　(黄帝五山/)¶
<pb:KR3k0032_WYG_102-24a>¶
郊祀志(兼本/紀)三代之居皆河洛之間(夏都安邑殷/朝歌周洛陽)嵩髙¶
為中嶽而四嶽各如其方四瀆咸在山東至秦稱帝都¶
咸陽則五嶽四瀆皆并在東方自五帝以至秦迭興迭¶
衰名山大川或在諸侯或在天子其禮損益世殊不可¶
勝記及秦并天下令祠官所常奉天下名山大川&KR0017;神¶
可得而序也於是自崤以東名山五大川祠二曰太室¶
太室者嵩髙也恒山太山會稽湘山水曰泲曰淮(師古/曰泲)¶
(音子禮反此/本濟水之字)春以脯酒為歲禱因泮凍秋涸凍冬塞禱¶
<pb:KR3k0032_WYG_102-24b>¶
祠其牲用牛犢各一牢具圭幣各異自華以西名山七¶
名川四曰華山薄山薄山者襄山也(師古曰説者云薄/山在河東一曰在)¶
(潼闗北十餘里而此志云自華以西者則/今閿鄉之南山連延西出並得華山之名)嶽山岐山吴¶
山鴻冡瀆山瀆山蜀之岷山也水曰河祠臨晉沔祠漢¶
中湫淵祠朝那江水祠蜀亦春秋泮涸禱塞如東方山¶
川而牲亦牛犢牢具圭幣各異而四大鴻冡岐吴嶽皆¶
有嘗禾陳寳節來祠其河加有嘗醪此皆雍州之域近¶
天子之都故加車一乘駵駒四霸産豐澇涇渭長水皆¶
<pb:KR3k0032_WYG_102-25a>¶
不在大山川數(史記云皆/非大川)以近咸陽盡得比山川祠而¶
無諸加(晉河琦論曰秦漢都西京涇渭長水雖不/在祀典以近咸陽故盡得比大川之祠)汧洛¶
二淵鳴澤蒲山嶽壻山(史記云/岳&KR2818;山)之屬為小山川亦皆禱¶
塞泮涸祠禮不必同漢興髙祖二年下詔曰吾甚重祠¶
而敬祭今上帝之祭及山川諸神當祠者各以其時禮¶
祠之如故文帝即位十三年始名山大川在諸侯諸侯¶
祝各自奉祠天子官不領及齊淮南國廢令大祝盡以¶
歲時致祭如故十五年夏四月始郊見五帝赦天下修¶
<pb:KR3k0032_WYG_102-25b>¶
名山大川嘗祀而絶者有司以歲時致禮武帝建元元¶
年五月詔曰河海潤千里其令祠官修山川之祠為歲¶
事曲加禮元狩元年濟北王以為天子且封禪獻泰山¶
及其旁邑天子以它縣償之常山王有罪以常山為郡¶
然後五嶽皆在天子之郡元鼎四年公孫卿曰申公曰¶
天下名山八而三在蠻夷五在中國華山首山大室山¶
泰山東萊山此五山黄帝所常游與神會(首山屬河/東蒲阪)於¶
是郡國各除道繕治宫館名山神祠以望幸(元鼎二/年冬)元¶
<pb:KR3k0032_WYG_102-26a>¶
封元年三月東幸緱氏禮登中嶽太室加増太室祠四¶
月封泰山五年冬上廵南郡至江陵而東登禮灊之天¶
柱山號曰南嶽浮江自潯陽出樅陽過彭蠡禮其名山¶
川(紀云行南廵狩所過禮祠/其名山大川  又見望祀)明年十二月甲午朔上親¶
禪髙里祠后土臨勃海將㠯望祀蓬萊之屬幾至殊庭¶
焉天漢三年三月至泰山修封還過祭常山(紀云祠常/山瘞&KR0007;玉)¶
自封泰山後十三歲(史記云/十二歲)而周徧於五嶽四瀆矣宣¶
帝神爵改元制詔太常夫江海百川之大者也今闕焉¶
<pb:KR3k0032_WYG_102-26b>¶
無祠其令祠官以禮為歲事以四時祠江海雒水祈為¶
天下豐年焉自是五嶽四瀆皆有常禮東嶽泰山於博¶
中嶽泰室於嵩髙南嶽灊山於灊西嶽華山於華隂北¶
嶽常山於上曲陽(常山郡/之縣也)河於臨晉(馮翊之縣也/臨河西岸)江於¶
江都(廣陵/之縣)淮於平氏(南陽/之縣)濟於臨邑界中(東郡/之縣)皆使持¶
節侍祠惟泰山與河歲五祠江水四餘皆一禱而三祠¶
又祠太室山於即墨三户山於下宓又立五龍山仙人¶
祠及黄帝天神帝原水凡四祠於膚施云云成帝即位¶
<pb:KR3k0032_WYG_102-27a>¶
丞相衡奏本雍舊祠二百三所唯山川諸星十五所為¶
應禮云(集古録有樊毅華嶽碑又華山廟碑云武帝修/封禪之禮廵省五嶽立宫其下宫曰集靈殿曰)¶
(存僊門曰望仙中宗歲一禱三祠又有北嶽碑桐栢/淮源廟碑無極山碑&KR0032;釋有三公山碑東海廟碑)郊¶
祀歌&KR0007;冥六兆民反本抱素懐樸條理信義望禮五嶽¶
(武/帝)　叙傳封禪郊祀登秩百神(武/帝)　史記太史公曰從¶
祭天地諸神名山川而封禪焉　續志封禪刻石文曰¶
建武三十二年二月望秩於山川班於羣神　章紀建¶
初五年二月詔令二千石禱五嶽四瀆及名山元和元¶
<pb:KR3k0032_WYG_102-27b>¶
年十月進幸江陵詔廬江太守祠南嶽二年二月(志云/正月)¶
詔曰山川百神應祀者未盡其議增修羣祀(餘見/下)　晉¶
志魏文帝黄初二年六月庚子初祀五嶽四瀆咸秩羣¶
祀瘞沉圭璧六月九月壬戌遣使沉璧於淮明帝太和¶
四年八月祠中嶽青龍元年閠五月丁酉詔郡國山川¶
不在祀典者勿立祠元帝咸熈元年以璧幣禮祠華山¶
　　　漢祠孔子　闕里　御講堂說經　孔子廟(見/)¶
　　　(釋奠/)¶
<pb:KR3k0032_WYG_102-28a>¶
髙紀十二年十一月行自淮南還過魯以太牢祠孔子¶
　光武紀建武五年冬十月還幸魯使大司空祠孔子¶
　明紀永平十五年三月還幸孔子宅祠仲尼及七十¶
二弟子親御講堂命皇太子諸王説經注孔子宅在今¶
兖州曲阜縣故魯城中歸德門内闕里之中背洙面泗¶
矍相圃之東北也漢春秋曰帝時升廟立羣臣中庭北¶
面再拜帝進爵而後坐　章紀元和二年三月庚寅祠¶
孔子於闕里及七十二弟子賜褒成侯損及諸孔男女¶
<pb:KR3k0032_WYG_102-28b>¶
帛(儒林傳元和二年春幸闕里以太牢/祠孔子及七十二人作六代之樂)　安紀延光三¶
年三月戊戌祀孔子及七十二弟子於闕里自魯相令¶
丞尉及孔氏親屬婦女諸生悉會賜褒成侯以下帛各¶
有差　梅福傳上書曰今仲尼之廟不出闕里孔氏子¶
孫不免編户誠能據仲尼之素功以封其子孫則國家¶
必獲其福注闕里孔子舊里言除此之外更無祭祀孔¶
子者　鮑永傳為魯郡守孔子闕里無故荆棘自除從¶
講堂至里門永乃修鄉射之禮　祭肜傳永平中從東¶
<pb:KR3k0032_WYG_102-29a>¶
廵狩過魯坐孔子講堂顧指子路室謂左右曰此太僕¶
之室太僕吾之禦侮也　史記正義按夫子生在鄒長¶
徙曲阜仍號闕里括地志兖州曲阜魯城西南三里有¶
闕里中有孔子宅宅中有廟又故闕里在泗水縣南五¶
十里¶
　　　漢增諸祀壇場珪幣¶
文紀十四年春詔曰朕獲執犧牲珪幣以事上帝宗廟¶
十四年于今歴日彌長朕甚自媿其廣增諸祀壇塲珪¶
<pb:KR3k0032_WYG_102-29b>¶
幣　郊祀志十三年夏除秘祝明年以歲比登詔有司¶
增雍五畤路車各一乘駕被具西畤畦畤寓車各一乘¶
寓馬四匹駕被具河湫漢水玉加各二及諸祀皆廣壇¶
塲圭幣俎豆以差加之　後祭祀志注東觀書章帝詔¶
曰孝文十二年令曰比年五穀不登欲有以增諸神之¶
祀¶
　　　漢蚩尤祠¶
髙紀秦二世元年九月髙祖立為沛公祠黄帝祭蚩尤¶
<pb:KR3k0032_WYG_102-30a>¶
於沛庭而釁鼓旗幟皆赤　志二年冬擊項籍而還入¶
闗乃立黑帝祠後四歲天下已定立蚩尤之祠於長安¶
置祠官女巫宣帝祠蚩尤於壽良(地理志東郡壽良有/蚩尤祠在西北泲上)¶
成帝時罷祠¶
　　　漢陳寳祠　秦伏祠　陽氣祠¶
郊祀志作鄜畤後九年秦文公獲若石云於陳倉北阪¶
城祠之其神來以夜光若流星從東方來集於祠城若¶
雄雉聲殷殷云野鷄夜鳴以一牢祠之名曰陳寳(臣瓉/曰陳)¶
<pb:KR3k0032_WYG_102-30b>¶
(倉縣有寳/夫人祠)作陳寳祠後七十一年秦德公都雍雍之諸¶
祠自此興用三百牢於鄜畤作伏祠(磔狗邑門以御蠱/灾  師古曰隂氣)¶
(將起迫於殘陽而未得升立秋之後以金代火金畏火/故至庚日必伏庚金也  秦德公二年初伏惠文十二)¶
(年初/臘)漢興髙祖悉召故秦祀官復置太祝太宰如故成¶
帝因匡衡議罷陳寳祠劉向曰家人尚不絶種祠陳寳¶
自秦文公至今七百餘歲漢興世世常來光色赤黄長¶
四五丈音聲砰隠每見雍太祝祠以太牢遣&KR0049;者乘傳¶
馳詣行在所以為福祥髙祖時五來文帝二十六來武¶
<pb:KR3k0032_WYG_102-31a>¶
帝七十五來宣帝二十五來初元元年以來亦二十來¶
此陽氣舊祠也上意恨之　後紀和帝永元六年六月¶
己酉初令伏閉盡日(漢官舊儀伏日萬/&KR0017;行故盡日閉)¶
　　　漢望祀¶
武紀元封五年冬行南廵狩至於盛唐(在南/郡)望祀虞舜¶
於九嶷(山半在蒼梧/半在零陵)登灊天柱山(南嶽霍/山在灊)自尋陽浮江¶
親射蛟江中獲之舳艫千里薄樅陽而出作盛唐樅陽¶
之歌遂北至瑯邪並海所過禮祠其名山大川夏四月¶
<pb:KR3k0032_WYG_102-31b>¶
詔曰朕廵荆&KR0045;輯江淮物會大海氣㠯合泰山六年三¶
月詔曰朕禮首山云云太初元年十二月䄠髙里祠后¶
土東臨勃海望祠蓬萊(郊祀志十二月甲午朔臨勃海/將㠯望祀蓬萊之屬幾至殊庭)¶
(焉/)二年夏四月詔曰朕用事介山天漢三年三月幸北¶
地祠常山瘞&KR0007;玉太始四年夏四月幸不其祠神人於¶
交門宫　郊祀歌望禮五嶽　章帝詔望祀華霍¶
　　　漢八神祠　用事八神¶
郊祀志八神將古有之或曰太公㠯來作之齊所以為¶
<pb:KR3k0032_WYG_102-32a>¶
齊㠯天齊也其祀絶莫知起時至於始皇乃祠之八神¶
一曰天主祠天齊天齊淵水居臨菑南郊山下下者二¶
曰地主祠泰山梁父葢天好隂祠之必於髙山之下畤¶
命曰畤地貴陽祭之必於澤中圓丘云三曰兵主祠蚩¶
尤蚩尤在東平陸監鄉齊之西竟也四曰隂主祠三山¶
(即三/神山)五曰陽主祠之罘山六曰月主祠之萊山七曰日¶
主祠盛山盛山斗入海(在東萊/不夜縣)最居齊東北陽㠯迎日¶
出云八曰四時主祠瑯邪瑯邪在齊東北蓋歲之所始¶
<pb:KR3k0032_WYG_102-32b>¶
皆各用牢具祠而巫祝所損益圭幣雜異焉(師古曰下/下謂最下)¶
(也臨菑城南有天齊水五泉並出蓋謂此也命曰畤名/其祭處曰畤也東平陸縣名監其縣之鄉名也三山即)¶
(下所謂三神山者山海經云瑯邪臺在勃海間謂臨海/有山形如臺也韋昭曰罘山在東萊腄縣萊山在東萊)¶
(長廣盛山在東萊/不夜縣斗入海也)　武紀元封元年夏四月癸卯詔曰¶
用事八神遭天地况施著見景象屑然如有聞(太始三/年二月)¶
(幸琅邪禮日成山登之/罘浮大海山稱萬歲)　石慶傳朕廵方州禮嵩嶽通¶
八神以合宣房　志宣帝祠參山八神於曲城(東萊/之縣)蓬¶
山石社石鼓於臨朐之罘山於腄成山於不夜萊山於¶
<pb:KR3k0032_WYG_102-33a>¶
黄成山祠日萊山祠月又祠四時於琅邪蚩尤於壽良¶
成帝初匡衡奏罷萬里沙八神延年之屬　郊祀歌賔¶
八鄉注八方之神¶
　　　漢六祠¶
郊祀志諸所興如薄忌泰一及三一冥羊馬行赤星五¶
牀寛舒之祠官以歲時致禮凡六祠皆太祝領之(史記/無牀)¶
(字故索隠注云五者之外有上太一后土故云六也並/正義赤星即靈星祠五者謂太一三一羊馬行赤星)¶
(令祠官寛舒致禮凡六祠謂后土兼上五為/六后土在汾隂非寛舒領祠故别言凡六祠)　地理志¶
<pb:KR3k0032_WYG_102-33b>¶
琅邪有四時祠¶
　　　漢未央四祠　白虎祠¶
郊祀志神爵元年南郡獲白虎獻其皮牙爪上為立祠¶
又以方士言為隨侯劒寳王寳璧周康寳鼎立四祠於¶
未央宫中　四子講德論曰昔文王應九尾狐而東夷¶
歸周武王獲白魚而諸侯同辭周公受秬鬯而&KR0017;方臣¶
宣王得白狼而夷狄賔夫名自正而事自定也今南郡¶
獲白虎亦偃武興文之應也獲之者張武(張武南郡/  守也)武¶
<pb:KR3k0032_WYG_102-34a>¶
張而猛服也是以北狄賔治邊不恤寇甲士寢而旗仆¶
也¶
　　　漢金馬碧雞神　碧雞頌¶
郊祀志宣帝時或言益州有金馬碧雞之神(注金形似/馬碧形似)¶
(雞/)可醮祭而致於是遣諫大夫王襃使持節而求之(王/襃)¶
(傳云宣帝使襃徃/祀焉襃於道病死)　地理志越巂郡青蛉縣禺同山有¶
金馬碧雞　後傳西南夷注王襃碧雞頌曰謹拜南崖¶
敬移金精神馬縹碧之雞處南之荒深溪囘谷非土之¶
<pb:KR3k0032_WYG_102-34b>¶
鄉歸來歸來漢德無疆　左思賦金馬騁光而絶景碧¶
雞儵忽而曜儀　列仙傳赤斧為碧雞祠主簿　國朝¶
金馬碧雞祠在永　軍導江紹興二十九年廟曰昭應¶
隆興二年封靈光侯¶
　　　漢祀百辟卿士¶
召信臣傳元始四年詔書祀百辟卿士有益於民者蜀¶
郡以文翁九江以召父應詔書歲時郡二千石率官屬¶
行禮奉祠信臣冡而南陽亦立祠　後紀延熹八年四¶
<pb:KR3k0032_WYG_102-35a>¶
月丁巳壊郡國諸房祀注房謂祠堂也唯宻縣留卓茂¶
廟洛陽留王渙祠　月令仲夏雩祀百辟卿士有益於¶
民者　雲漢詩羣公先正注百辟卿士也箋雩祀所及¶
者¶
　　　漢祠令¶
文帝紀注如淳曰案漢祠令云云　郊祀志注臣瓉曰¶
官社見漢祀令　蔡邕傳上封事曰國之大事實先祀¶
典元帝䇿書曰禮之至敬莫重於祭元和故事復申先¶
<pb:KR3k0032_WYG_102-35b>¶
典前後制書推心懇惻自今齋制宜如故典¶
　　　漢雒陽六宗祀(又見前/)　六宗壇¶
祭祀志(紀/同)安帝元初六年三月庚辰始立六宗祀於雒¶
陽城西北戌亥之地禮比太社時以尚書歐陽家説謂¶
六宗者在天地四方之中為上下四方之宗以元始中¶
(五/年)故事謂六宗易六子之氣日月雷公風伯山澤者為¶
非是注李氏家書曰司空李郃侍祠南郊不見六宗祠¶
奏曰案尚書肆類于上帝禋于六宗六宗者上不及天¶
<pb:KR3k0032_WYG_102-36a>¶
下不及地旁不及四方在六合之中助隂陽化成萬物¶
漢初甘泉汾隂天地亦禋六宗孝成之時匡衡奏立南¶
北郊祀復祠六宗及王莽謂六宗易六子也(元始/中)建武¶
都雒陽制祀不道祭六宗由是廢不血食今宜復舊制¶
度制曰下公卿議五官將行&KR0042;等三十一人議可祭大¶
鴻臚龎雄等二十四人議不當祭上從郃議由是遂¶
祭六宗(晉志元初中立祀/乾位禮同大社)　光武紀(兼/志)建武元年六月¶
己未即皇帝位設壇於鄗燔燎告天禋於六宗望於羣¶
<pb:KR3k0032_WYG_102-36b>¶
神注平帝元始中謂六宗為易卦六子之氣水火雷風¶
山澤也光武中興遵而不改至安帝即位初改六宗為¶
天地四方之宗祠於洛陽之北戌亥之地　禮儀志六¶
宗夕牲以晝漏十四刻初納夜漏未盡七刻初納進熟¶
獻送神還有司告事畢六宗燔燎火大然有司告事畢¶
　六宗之樂(見四/品樂)　通典漢興於甘泉汾隂立壇禋六¶
宗(王莽以易六/子立六宗祠)後漢安帝元初六年初立六宗祀天地¶
四方之中於洛陽西北戌亥之地比於太社魏明帝立¶
<pb:KR3k0032_WYG_102-37a>¶
六宗祀六子之卦(帝疑其事以問王肅亦/以為易六子故不廢)景初二年改¶
祀太極中和之氣(時大議其神散騎常侍劉邵以為太/極中和之氣為六氣之宗也周書謂)¶
(之天宗時/從其議)晉初罷其祀(司馬彪表云不應立廢荀顗/定新禮以諸說不同  之)後¶
復立因魏舊事(摯虞奏宜如舊/祀六宗從之)後魏明元帝立六宗祀孝¶
文太和十三年詔祀天皇大帝及五帝於郊天壇(髙閭/曰六)¶
(宗之祀莫能詳究遂别立六宗之兆緫爲一位祭之帝/曰六宗必是天皇大帝及五帝之神祭帝故稱禋通典)¶
(云於義為當周制祀昊天上帝大裘而冕祀五帝亦如/之又云以禋祀祀昊天上帝  後魏太和十五年八月)¶
(壬辰詔議/六宗之禮)¶
<pb:KR3k0032_WYG_102-37b>¶
　　　漢宗廟制　祭祀禮儀¶
後志注袁山松書載蔡邕議曰漢承秦滅學之後宗廟¶
之制不用周禮每帝即位世輒立一廟不止於七不列¶
昭穆不定迭毁元帝時丞相衡御史大夫禹請依典禮¶
　前叙傳漢之宗廟叔孫是謨革自孝元諸儒變度國¶
之誕章博載其路　宋禮志袁山松漢百官志云郊祀¶
之事太尉掌亞獻光禄掌三獻太常每祭祀先奏其禮¶
儀及行事掌賛天子無掌獻事¶
<pb:KR3k0032_WYG_102-38a>¶
　　　漢中興修用祭祀　修復舊祀¶
續志祭祀之道自生民以來有之今列中興以來所修¶
用者以為祭祀志建武元年即位于鄗為壇祭告天地¶
二年正月初制郊兆於雒陽隴蜀平後増廣郊祀三十¶
二年封禪泰山初營北郊明堂辟雍靈臺明帝永平二¶
年正月辛未初祀五帝於明堂始迎氣於五郊章帝元¶
和二年正月詔修羣祀二月祠帝堯於濟隂成陽靈臺¶
修光武泰山壇兆宗祀五帝於汶上明堂幸魯祠東海¶
<pb:KR3k0032_WYG_102-38b>¶
恭王及孔子七十二弟子又為靈臺十二門詩安帝元¶
初六年三月更立六宗祀於雒陽延光三年廵狩至泰¶
山柴祭及祠汶上明堂如元和故事順帝即位修奉常¶
祀桓帝延熹九年親祠老子光武建武二年正月立髙¶
廟于雒陽二年正月立親廟雒陽建武二年立太社稷¶
于洛陽左宗廟之右亦有五祀之祭有司掌之有靈星¶
祠縣邑祠先農風伯雨師論曰臧文仲祀爰居而孔子¶
以為不知漢書郊祀志著自秦以來訖乎王莽曲禮或¶
<pb:KR3k0032_WYG_102-39a>¶
有未修而爰居之類衆焉世祖中興蠲除非常修復舊¶
祀方之前事邈殊矣　前志成帝即位明年丞相衡御¶
史大夫譚條奏長安厨官縣官給祠郡國&KR0049;神方士使¶
者所祠凡六百八十三所其二百八所應禮及疑無明¶
文可奉祠如故其餘四百七十五所不應禮或復重請¶
皆罷奏可本雍舊祠二百三所唯山川諸星十五所為¶
應禮云¶
　　　漢増修羣祀¶
<pb:KR3k0032_WYG_102-39b>¶
肅宗紀建初五年二月甲申詔曰今時復旱其令二千¶
石禱五嶽四瀆及名山能興雲致雨者冀蒙不崇朝徧¶
雨天下之報元和元年十月己未幸江陵詔廬江太守¶
祠南嶽二年二月甲寅詔曰今山川&KR0017;神應典禮者尚¶
未咸秩其議增修羣祀以祈豐年丙辰東廵狩乙丒帝¶
耕於定陶祠唐堯於成陽靈臺辛未幸太山柴告岱宗¶
有黄鵠三十經祠壇上進幸奉髙壬申宗祀五帝於汶¶
上明堂癸酉告祠二祖四宗丙子詔曰朕廵狩岱宗柴¶
<pb:KR3k0032_WYG_102-40a>¶
望山川告祀明堂以章先勲三月庚寅祠孔子於闕里¶
及七十二弟子四月庚申假於祖禰告祠髙廟三年二¶
月壬寅詔曰前祠園陵遂望祀華霍東柴岱宗為人祈¶
福今將禮常山戊辰進幸中山遣使者祠北嶽癸酉還¶
幸元氏祠光武顯宗於縣舍正堂明日又祠顯宗於始¶
生堂皆奏樂三月丙子詔髙邑令祠光武即位壇庚辰¶
祠房山於靈壽章和元年八月癸酉南廵狩壬午遣使¶
者祠昭靈后己丒遣使祠沛髙原廟豐枌榆社　祭祀¶
<pb:KR3k0032_WYG_102-40b>¶
志元和二年正月詔曰山川百神應祀者未盡其議増¶
修羣祀宜享祀者(注東觀書詔曰經稱秩元祀咸秩無/文祭法法施於民則祀之以死勤事)¶
(以勞定國能禦大災則祀之日月星辰民所瞻仰也山/林川谷丘陵民所取財用也非此族不在祀典孝文十)¶
(二年令曰比年五穀不登欲有以増諸神之祀王制曰/山川神祇有不舉者為不敬今恐山川百神應典禮者)¶
(尚未盡秩其議増修羣祀宜享祀者以祈豐/年致嘉福蕃兆民詩云懐柔百神及河喬嶽)二月上東¶
廵狩將至泰山使使者祠帝堯於濟隂成陽靈臺上至¶
泰山修光武山南壇兆辛未柴祭天地羣神如故事壬¶
申宗祀五帝於孝武所作汶上明堂光武配如雒陽明¶
<pb:KR3k0032_WYG_102-41a>¶
堂祀癸酉更告祀髙祖太宗世宗中宗世祖顯宗於明¶
堂遂覲東后幸魯祠東海恭王及孔子七十二弟子四¶
月還京都庚申告至祠髙廟世祖各一特牛又為靈臺¶
十二門作詩各以其月祀奏之　鄧后紀常以&KR0017;神難¶
徵淫祀無福乃詔有司罷諸祠官不合典禮者　順帝¶
紀陽嘉元年二月京師旱庚申勑郡國二千石各禱名¶
山岳瀆遣大夫謁者詣嵩髙首陽山并祠河洛請雨戊¶
辰雩甲戌詔曰分禱祈請靡神不禜今遣侍中王輔等¶
<pb:KR3k0032_WYG_102-41b>¶
持節分詣岱山東海榮陽河洛盡心祈焉　前地理志¶
京兆華隂太華山在南有祠集靈宫武帝起潁川¶
崈髙有太室少室山廟常山上曲陽常山北谷在¶
西北有祠泰山博有泰山廟在西北求山上廬江灊天¶
柱山在南有祠馮翊臨晉有河水祠東萊臨朐有海水¶
祠　後志江都有江水祠¶
　　　漢祠先農　祠風伯雨師¶
祭祀志縣邑常以乙未日祠先農於乙地以丙戌日祠¶
<pb:KR3k0032_WYG_102-42a>¶
風伯於戌地以己丒日祠雨師於丒地用羊豕光武封¶
禪使謁者以一特牲告祠泰山如親耕貙劉祠先農先¶
虞故事　禮儀志正月始耕告祠先農注賀循藉田儀¶
云漢耕日以太牢祭先農於田所衞宏漢舊儀曰春始¶
東耕於藉田官祀先農(五經要義云立壇/於田所以祠先農)¶
　　　漢祠唐堯¶
紀章帝元和二年二月乙丒使使者祠唐堯於成陽靈¶
臺(述征記曰成陽東南有堯陵/陵南一里有堯母慶都陵)安帝延光三年二月庚¶
<pb:KR3k0032_WYG_102-42b>¶
寅遣使者祠唐堯於成陽　南都賦立唐祀乎堯山¶
集古録堯祠碑在濟隂(熹平四/年建)聖漢龍興纂堯之緒祠¶
以上犧李木連理生於堯祠堯母碑(建寧五/年建)堯母慶都¶
感赤龍而生堯葢葬於兹欲人莫知名曰靈臺上立黄¶
屋堯所奉祠大漢堯之苗胄歲以春秋奉太牢祠(&KR0032;釋/濟隂)¶
(大守孟都修堯廟/碑永康元年立)成陽靈臺碑云堯歴三河有龍授圖¶
　武帝紀元封五年冬至盛唐望祀虞舜於九嶷　地¶
理志右扶風雍有太昊黄帝以下祠三百三所虢有周¶
<pb:KR3k0032_WYG_102-43a>¶
文武祠¶
　　　漢郊禋制¶
晉禮志魏明帝太和元年正月丁未郊祀武帝以配天¶
宗祀文帝於明堂以配上帝是時二漢郊禋之制具存¶
魏所損益可知(宋志/同)又云魏文黄初二年正月郊祀天¶
地明堂是時魏都洛京而神祇兆域明堂靈臺皆因漢¶
舊事　衞宏漢舊儀曰漢制天地以下羣神所祭凡千¶
五百四神¶
<pb:KR3k0032_WYG_102-43b>¶
　　　羣臣立祠¶
莊周書畏壘事吏祠於社萌牙於此秦漢而後燕齊立¶
欒公之社未有特祠也蜀守文翁齊相石慶吏民為立¶
祠由是桐鄉(朱/邑)南陽(召信/臣)渭陽(胡/建)舞陽(岑/彭)臨淮(侯/霸)越巂¶
(張/翕)雒陽(王/渙)零陵(周/嘉)葉(王/喬)益州(文/齊)沔陽(諸葛亮私習/隆請斷  祀)之祠¶
史不絶書(張許睢陽/李頻梨山)　(栁宗元羅池/陸璪新鄉)　于公為縣獄史¶
生而立祠其原既開乃有王巴郡(堂/)任九真(延/)張武威¶
(奐/)杜池陽(軫/)韋廣都(義/)荀安陽(朂/)陸浚儀(雲/)何始興(逺/)¶
<pb:KR3k0032_WYG_102-44a>¶
郭涼州(元/振)狄彭澤魏州(仁/傑)吕江陵(諲/)盧嶺南(鈞/)猶甘棠¶
勿翦之義¶
　　　魏望祠山川¶
文選何晏景福殿賦大哉惟魏世有哲聖歲二月東廵¶
至於許昌望祠山川考時度方注太和六年三月東廵¶
四月行幸許昌宫　宋志魏太和四年八月東廵遣使¶
以特牛祠中嶽¶
　　　晉祠先農¶
<pb:KR3k0032_WYG_102-44b>¶
志武帝泰始四年有司奏耕祠先農可有司行事詔下¶
河南處田地於東郊之南洛水之北於是乘輿御木路¶
以耕以太牢祀先農¶
　　　晉祭法　唐家祭儀¶
隋志晉盧諶撰雜祭法六卷晉范汪撰祭典三卷　唐¶
傳盧&KR0042;宣患士庻人家祭無定儀乃合十二家法損益¶
其當次以為書(志卷/亡)¶
　　　後魏祀六宗¶
<pb:KR3k0032_WYG_102-45a>¶
志髙閭曰六宗之祀禮無明文名位壇兆歴代所疑漢¶
魏及晉諸儒異說或稱天地四時或稱六者之間或稱¶
易之六子或稱風雷之類或稱星辰之屬或曰世代所¶
宗或云宗廟所尚或曰社稷五祀凡有十一家云云相¶
承别立六宗之兆揔為一位而祭之帝曰書稱肆類上¶
帝禋六宗文相連屬上帝六宗當是一時之祀非别祭¶
之名六宗必是天皇大帝及五帝之神明矣禋是祭帝¶
之事一祭而六祀備焉無煩别立六宗之位¶
<pb:KR3k0032_WYG_102-45b>¶
　　　唐祀典　大祀　中祀　小祀　常祀¶
會要顯慶二年大祀籩豆十二中祀十小祀八貞元十¶
五年齊抗奏大中小祀七十祭云云舊制每歲大中小¶
祀凡七十九祭四十五祭皆定日著於祀典三十四祭¶
不定日辰大卜擇日正月十二祭自祈穀圓丘至九宫¶
貴神二月十祭自釋奠文宣王至惠昭太子廟四月十¶
祭自祀赤帝至雩祀圓丘五月四祭自皇地祇至太子¶
廟六月四祭自祀黄帝至廣德王七月八祭自祭白帝¶
<pb:KR3k0032_WYG_102-46a>¶
至饗太廟八月七祭自釋奠至太子廟九月二祭饗明¶
堂告憲宗十月十祭自祀黒帝至神州地祇十一月六¶
祭自祀天圓丘至太子廟十二月六祭自䄍祭至祭西¶
氷井　志五禮一曰吉禮天子親祠者二十有四三歲¶
一祫五歲一禘當其歲則舉其餘二十有二一歲之間¶
不能徧舉則有司攝事其非常祀者有時而行之皇后¶
太子歲行事者各一餘皆有司行事凡歲之常祀二十¶
有二冬至祈穀至享先農大祀中祀無常日者卜小祀¶
<pb:KR3k0032_WYG_102-46b>¶
則筮皆于太廟大祀天地宗廟五帝及追尊之帝后中¶
祀社稷日月星辰岳鎮海瀆帝社先蠶七祀文宣武成¶
王及古帝王贈太子小祀司中司命司人司禄風伯雨¶
師靈星山林川澤司寒馬祖先牧馬社馬步州縣之社¶
稷釋奠有司歲所常祀者十有三立春後丒日祀風師¶
立夏後申日祀雨師立秋後辰日祀靈星立冬後亥日¶
祀司中司命司人司禄季夏土王之日祭中霤孟冬祭¶
司寒皆一獻其春秋釋奠於文宣武成王皆以上丅上¶
<pb:KR3k0032_WYG_102-47a>¶
戊國學以祭酒司業博士三獻¶
　　　唐祭五嶽四鎮　親祠華嶽¶
禮樂志其五嶽四鎮嵗一祭各以五郊迎氣日祭之東¶
嶽岱山於兖東鎮沂山於沂南嶽衡山於衡南鎮會稽¶
於越中嶽嵩髙於河南西嶽華山於華西鎮吴山於隴¶
北嶽常山於定北鎮醫無閭於營東海於萊淮於唐南¶
海於廣江於益西海及河於同北海及濟於河南　會¶
要(兼實録/等書)武德二年十月二十九日甲子親祠華嶽貞¶
<pb:KR3k0032_WYG_102-47b>¶
觀十九年三月丁丒自為文祭北嶽永淳二年正月庚¶
子至奉天宫遣使祭嵩嶽及少室箕山具茨等山西王¶
母廟開元十一年四月二十六日庚申崇飾霍山祠廟¶
秩視諸侯十九年四月甲辰命有司祭嶽瀆二十年四¶
月戊申同二十五年十月八日戊申令左丞相裴耀卿¶
等分祭五嶽四瀆二十八年十月三日令侍中牛仙客¶
等分祭郊廟社稷岳瀆至天寳元年十二月乙亥詔令¶
嗣鄭王希言等分祭五岳其四瀆名山並委所由郡長¶
<pb:KR3k0032_WYG_102-48a>¶
官擇日致祭三載四月丙辰遣使分祭岳瀆十一月壬¶
申勑闗内名山大川優於常禮七載十一月十七日八¶
載九月二十日十載二月己亥皆遣官分祭岳瀆貞元¶
二年八月詔裴郁等十人各就方鎮祭岳瀆舊禮皆因¶
郊祀望祭天寳中始有遣使祈福之祀至德中又加西¶
岳金天王中岳中天王及諸岳瀆王公之號今用遣使¶
之禮非正也開成二年四月辛酉建終南山祠宇八月¶
乙未畢己酉冊為廣惠公　髙祖紀武德二年十月甲¶
<pb:KR3k0032_WYG_102-48b>¶
子祠華山三年四月丙申祠華山　&KR0007;宗紀開元二年¶
正月壬午以闗内旱祠名山大川　舊紀開元十二年¶
十一月庚申(一作/庚午)幸東都至華隂上製岳廟文勒之於¶
後(會要十二年十一月四日庚申幸東都十日丙寅至/華州命刺史徐知仁與信安王禕勒石於華岳祠南)¶
(之道衢上親製文十三年七月七日碑成張於/應天門以示百竂銘曰髙標赫日半壁飛雨)十九年¶
五月壬戌初立五岳真君祠　會要垂拱四年七月一¶
日封嵩山為神岳天中王&KR0007;宗先天二年八月二十日¶
(癸/丒)封華岳為金天王開元十三年十一月(壬/辰)封泰山天¶
<pb:KR3k0032_WYG_102-49a>¶
齊王天寳五載正月二十三日(乙/亥)封中岳中天王南岳¶
司天王北岳安天王(寳應二年五月丁卯/改封北嶽寧天王)六載正月十¶
二日戊子封四瀆為公河靈源濟清源江廣源淮長源¶
　文粹張嘉貞有北嶽恒山碑銘杜甫有封西嶽賦¶
楊敬之為華山賦¶
　　　唐七祀¶
禮志七祀各因其時享司命户以春竈以夏中霤以季¶
夏土王之日門厲以秋行以冬(中祀祀李林甫復修月/令冬  井而不祀行)¶
<pb:KR3k0032_WYG_102-49b>¶
　六典太常丞凡大享太廟則修七祀於太廟西門之¶
内¶
晉志江左以來不立七祀¶
　　　唐功臣配饗　功臣祀典¶
會要貞觀禮祫享功臣配享於廟庭禘享則不配後祫¶
禘並配髙祖廟六人(淮安王神通河間王孝恭殷/開山劉政會裴寂劉文靜)太宗¶
廟七人(房&KR0007;齡髙士廉屈突通魏/徴長孫無忌李靖杜如晦)髙宗廟六人(李勣張/行成許)¶
(敬宗馬周褚遂良/髙季輔劉仁軌)中宗廟八人(桓彦範敬暉張東之崔/&KR0007;暐袁恕己狄仁傑魏)¶
<pb:KR3k0032_WYG_102-50a>¶
(元忠王/同皎)睿宗廟二人(蘇瓌劉/幽求)&KR0007;宗廟三人(張說郭元/振王琚)肅¶
宗廟二人(苗晉卿/裴冕)代宗廟一人(郭子/儀)德宗廟三人(李晟/段秀)¶
(實渾/瑊)憲宗廟四人(杜黄裳裴度/髙崇文李愬)貞觀十六年四月二十¶
九日將行禘祭集禮官議韋挺等十八人議曰禘及時¶
享功臣不應及顔師古議曰商書稱從與大享周禮著¶
祭於大烝是知小祀不及功臣請祫配功臣禘即不及¶
(隋禮志梁天監三/年祫祭乃及功臣)大中四年五月宗正少卿李從易奏¶
自武德以來功臣列在祀典三十八人　杜甫朝享太¶
<pb:KR3k0032_WYG_102-50b>¶
廟賦曰殷劉房魏之勲可以中摩伊吕上冠夔卨代天¶
之功為人之傑¶
　　　唐雩祀上帝¶
禮志武德初定令孟夏雩祀上帝於圓丘景帝配牲用¶
蒼犢二五方上帝五人帝五官從祀用方色犢十貞觀¶
雩祀於南郊顯慶禮於圓丘　六典旱甚則修雩秋分¶
已後雖旱不雩　厯志大衍厯日度議曰唐禮當以建¶
已之初農祥始見而雩若據麟德厯以小滿後十三日¶
<pb:KR3k0032_WYG_102-51a>¶
則龍角過中為不時矣¶
　　　唐亳州老子廟¶
太宗紀貞觀十一年七月丙午給亳州老子廟户二十¶
以奉享　紀髙宗乾封元年二月己未(一作/癸未)如亳州祀¶
老子追號太上&KR0007;元皇帝睿宗景雲二年四月甲辰作¶
&KR0007;元皇帝廟元宗開元二十九年正月丁酉立&KR0007;元皇¶
帝廟天寳元年正月甲寅作&KR0007;元皇帝廟田同秀言降¶
於丹鳯門通衢(一云二月/乙酉置廟)二月辛卯享於新廟(四月戊/子太常)¶
<pb:KR3k0032_WYG_102-51b>¶
(奏降神用/混成之樂)　會要天寳元年九月二十五日勑兩京&KR0007;¶
元廟改為太上&KR0007;元皇帝宫二年三月十二日改為太¶
清宫東都為太徽宫天下諸郡為紫極宫　通鑑髙祖¶
武德七年十月丙子上幸樓觀謁老子祠(志鳯祥府盩/厔有樓觀老)¶
(子/祠)　漢延禧八年初祠老子於苦縣九年親祀¶
於濯龍文罽為壇飾金釦器設華葢坐用郊天¶
樂¶
　　　唐享先農(詳見藉田/)¶
<pb:KR3k0032_WYG_102-52a>¶
六典孟春吉亥享先農於東郊以后稷配季春吉已享¶
先蠶於西郊　會要開元定禮祀神農氏於壇上以后¶
稷配¶
　　　唐開元祀古帝王賢臣¶
褚無量傳開元五年帝將幸東都上言昔禹舜之狩秩¶
山川徧羣神漢孝景祠黄帝橋山孝武祠舜九疑髙祖¶
過魏祭信陵君墓過趙封樂毅後孝章祠桓譚冢願所¶
過名山大川丘陵墳衍古帝王賢臣在祀典者並詔致¶
<pb:KR3k0032_WYG_102-52b>¶
祭帝納之即詔無量祠堯平陽宋璟祠舜蒲坂蘇頲祠¶
禹安邑在所刺史參獻又求武德以來勲臣苗裔紹續¶
其封¶
　　　唐祭祀之節¶
禮志凡祭祀之節有六曰卜日齋戒陳設省牲器奠玉¶
帛宗廟之晨祼進熟饋食　栁宗元曰周禮祭僕視祭¶
祀百官之戒具誅其不敬者漢以侍御史監祠唐開元¶
禮大祠中祠以御史監祠曰監祭使寳應中更號祠祭¶
<pb:KR3k0032_WYG_102-53a>¶
使俄復初¶
　　　建隆祭司寒¶
建隆二年始置藏氷務而修其祭常以四月命官率太¶
祝用幣以黒牡祭&KR0007;㝠之神乃開氷以薦寢廟淳化三¶
年二月二十八日李至言開氷之祭當在春分天聖新¶
令春分開氷祭司寒季冬藏而設祭於北郊　左傳日¶
在北陸而藏氷黒牡秬黍以享司寒注&KR0007;㝠北方之神¶
(孔頴達云啟氷唯獻/羔藏則祭用牡黍)　宋志大明六年五月立凌室藏¶
<pb:KR3k0032_WYG_102-53b>¶
氷有司奏祭司寒於凌室之北(凌室在樂/遊苑内)　唐志孟冬¶
祭司寒(王涇郊祀録季冬藏仲春/開並黒牡秬黍祭於氷室)¶
　　　乾德先代帝王典祀¶
乾德元年六月丙申令有司三歲一舉先代帝王祀典¶
各以功臣配享建漢世祖廟於南陽唐太宗廟於醴泉¶
祥符元年六月丙申王欽若言瑕丘堯祠前得芝草九¶
本連理者四甲辰命欽若祭堯祠　淳熙四年四月五¶
日靜江守張栻言州有唐帝祠去城二十里而近山曰¶
<pb:KR3k0032_WYG_102-54a>¶
堯山(有唐道士/彌明詩刻)虞帝祠去城五里而近山曰虞山(有大/厯中)¶
(磨崖刻載刺史/李昌䕫修祠事)臣已新祠宇請著祀典從之　唐開元¶
五年正月命褚無量祭堯祠宋璟祭舜祠蘇頲祭禹¶
祠　唐狄仁傑持節江南吳楚俗多淫祠仁傑禁¶
止止留夏禹吴泰伯季札伍員四祠而已¶
　　　開寳雩祀¶
開寳九年三月九日幸西京行雩祀(四月/庚子)　咸平二年¶
閏三月三日知&KR0045;州魏羽上唐李邕雩祀五龍祈雨之¶
<pb:KR3k0032_WYG_102-54b>¶
法丁亥頒諸路令長吏精潔行之景德三年五月丙辰¶
(二十/七日)頒畫龍祈雨法皇祐二年六月己巳(十五/日)再頒先¶
朝祈雨雪法(即繪龍之法/書目一卷)四年上封者言螟蝗為害乞¶
祭酺攘災禮官定壇位禮料凖馬步就馬壇設祭若外¶
州略依禜禮　寳元初詔諸州旬上雨雪著為令　論¶
衡曰董仲舒申春秋之雩設土龍以招雨¶
　　　太平興國禡牙北郊¶
五年十一月十日禮院言車駕北征請出宫前一日祭¶
<pb:KR3k0032_WYG_102-55a>¶
告天地於圜丘用特牲太廟社稷用太牢望祭嶽瀆名¶
山大川於四郊磔風於風伯壇祀雨師於壇禱馬於馬¶
祖壇祭蚩尤及禡牙於北郊並少牢祭天王於北郊迎¶
氣壇咸平二年北征亦如之¶
　　　淳化正辭録¶
淳化二年七月戊申(三十/日)秘書監李至言祭祀祀辭臨¶
事撰進辭義淺近不合典式乃取舊一百九首(集唐郊/祀録祝)¶
(辭/)増撰八十一首為正辭録三卷上之(取左氏祝史正/辭之義  一本)¶
<pb:KR3k0032_WYG_102-55b>¶
(云前代舊文辭體典正臣依古式修撰凡百九十三首/内八十四首新製餘依舊辭分為三卷  先是端拱元)¶
(年八月二十三日至謂祝文稱尊號非禮/請告饗宗廟稱嗣皇帝請祠稱皇帝從之)景德元年十¶
二月癸卯命起居舎人知制誥李宗諤知制誥楊億直¶
史館陳彭年詳定正辭録(因進書商王/祝版誤故也)祥符二年四月¶
庚寅命兩制龍閣待制與太常禮院取秘省學士院祝¶
版據正辭録重定紹興二十七年九月丁亥復修是書¶
(見/前)　凡祝辭皇帝親祀則書之冊封禪用玉餘用竹有¶
司常祀書之方版¶
<pb:KR3k0032_WYG_102-56a>¶
　　　祥符忠清廟¶
吴山伍子胥祠祥符五年五月乙未詔神實主洪濤禦¶
菑捍患封英烈王紹興十三年加封　祥符四年二月¶
乙丑詔河中府葺伯夷叔齊祠宇(後漢五行志注引/蔡邕作伯夷叔齊)¶
(碑/)¶
　　　慶厯熈寧元祐祀儀¶
慶厯四年正月辛夘太常禮院上新修太常新禮四十¶
卷慶厯儀祀六十三卷賜提舉官參知政事賈昌朝編¶
<pb:KR3k0032_WYG_102-56b>¶
脩官龍圖閣直學士孫祖德等器幣有差初景祐四年¶
同知太常禮院吴育言本院所藏禮文故事未經刋修¶
請擇官類聚古今制度各定為一代之法至是始上熈¶
寧十年正月庚申太常禮院言以慶厯五年以後祠祭¶
沿革參酌編修成祀儀三卷(一云/三本)詔行之三月己巳賜¶
判太常寺陳襄等銀帛元豐元年復命編修元祐三年¶
書成崇寧二年三月六日太常少卿席旦請重加討論¶
昭神考制作之盛以崇寧祀儀為名從之　元豐八年¶
<pb:KR3k0032_WYG_102-57a>¶
十二月攽行釋奠社稷風伯雨師新修祀儀　熙寧七¶
年七月乙巳沈括言奉詔編修明堂藉田祫享恭謝式¶
欲止修明堂祫享二禮從之¶
　　　宋朝崇祀録¶
孫奭撰大宋崇祀録三十卷序云三聖相承五紀而逺¶
文物増損詔符襞積且開元之代既為通禮而韋公肅¶
續譔禮閣新儀王涇又為郊祀録補備其事國朝惟有¶
開寳之禮無它譔述願紀信書亟蒙開可又詔知制誥¶
<pb:KR3k0032_WYG_102-57b>¶
李維直史館姜嶼參相典領未遑卒業逮兹閒外始復¶
講求興建隆之元據開寳之舊先列凡例明常制也次¶
張題部俾從類也篇有引述原乎大本注有援證包乎¶
先代至於太僕之牢具司農之蔬膊光禄之脯果醪醢¶
少府之器服圭品奉常之粢稻太府之薫幣將作燧鑑¶
之給司天日時之告祝史冊信撰工樂章壇墠以&KR0008;級¶
為差攅題以位置相凖因事示法附義生文比次有倫¶
攟摭無間具實録之體備有司之傳析而第之為二十¶
<pb:KR3k0032_WYG_102-58a>¶
卷周禮盡在無待太史之觀漢儀可推當留博士之藏¶
　　　宋朝山川祠¶
隋開皇十四年立冀鎮霍山祠唐天寳十載封沂㑹稽¶
吴霍醫無閭公爵郊祀録四鎮歲一祭各以五郊迎氣¶
日開元禮唯祭四鎮自天寳始益霍惟五周顯德四年¶
後止祭沂山其諸鎮不祭本朝建隆二年七月七日修¶
北嶽廟八月六日修西嶽廟四年四月四日以湖南平¶
命李昉祭南嶽乾德四年重製五嶽祠衣冠六年四月¶
<pb:KR3k0032_WYG_102-58b>¶
七日詔祭四鎮凖開元禮七月十日復南嶽四瀆常祭¶
八月修霍山祠開寳三年修四瀆廟六月三日平廣南¶
祭南海(五年六月五日詔嶽瀆及東南海/以令尉兼廟令丞九月修淮渦廟)十一月七日¶
詔學士昉多遜等十三人分撰嶽瀆祠及歴代帝王碑¶
(太平興國四年六月八日平太原還次定州遣使祠北/嶽八年九月二十八日以渦州河决命宻學齊賢至白)¶
(馬津以一太牢沈祠加璧九年三月/二日以將塞命學士宋白祠亦如之)淳化二年二月十¶
二日祕監李至請五郊迎氣祭其方嶽鎮海瀆(北鎮於/北嶽望)¶
(祭/)八月十三日禮官言顯德中祭江瀆于&KR0045;請如故事¶
<pb:KR3k0032_WYG_102-59a>¶
祭於益至道元年二月八日以旱祀五嶽故事御書祝¶
版學士言五嶽視三公稱名恐非古上云唐德宗猶拜¶
風雨朕為民祈福無憚桑林之禱舊制豈可廢景德三¶
年七月以汴口復通祭河瀆十二月己卯詔澶州於河¶
南置河瀆廟初帝幸澶淵大河不氷虜若見隂兵助戰¶
故立祠四年修嵩嶽祠祥符元年十一月十二日庚午¶
將幸澶先命學士宗諤祭河瀆辛未帝幸廟酌奠以頓¶
丘令為廟令命晁逈為碑丙子封顯聖靈源公二年二¶
<pb:KR3k0032_WYG_102-59b>¶
月辛卯修北嶽廟三月乙丒修西嶽廟四月乙未以旱¶
祠北嶽三年八月丁卯祭西海四年二月壬子駕出潼¶
闗遣官祀西嶽次河中丙辰祀河瀆並太牢三獻甲子¶
親謁河瀆廟西海望祀壇詔禮官定壇制髙四尺四面¶
為陛五月乙未(十七/日)加上五嶽帝號十月戊申(九/日)上衮¶
冕御朝元殿授玉册五年二月命晁逈等撰碑六年正¶
月辛亥修淮瀆廟九月辛卯修南海廟七年十月十九¶
日親製東嶽醮告文八年三月十四日製南西北中嶽¶
<pb:KR3k0032_WYG_102-60a>¶
醮告文刋石於廟康定元年十一月十日加封四瀆嘉¶
祐六年閏八月辛卯(十二/日)修北嶽祠元符三年修東嶽¶
廟命曽肇為碑為殿三曰嘉寧蕃祉儲祐¶
　　　熈寧太常祠祭總要¶
熈寧四年冬詔以諸寺監祠事&KR0032;太常以肅奉神之禮¶
太常簿楊傑集是書以諸司所職為旁通圖一卷上知¶
其綱下知其目序曰國朝歲祀天地五方帝神州宗廟¶
大明夜明太社稷太一九宫臘蜡為大祀文宣武成風¶
<pb:KR3k0032_WYG_102-60b>¶
雨師先農先&KR0345;五龍為中祀壽星靈星中霤馬祭司寒¶
司中司命司民司禄為小祀凡太常典禮樂少府共服¶
器光禄共酒齊黍稷果實醯醢將作共明水明火太府¶
共香幣太僕共牛羊司農共豕俎云云　國朝凡大中¶
小祀歲一百七大祠十七中祠十一小祠十四著禮令¶
用日者五十九有時月而無日者四十八(兩朝志三祀/歲二十八後)¶
(有髙禖大火酺神/之屬事隨而増)中興大祀五十五中祀四小祀十四¶
　　　淳熈編類祭祀儀式¶
<pb:KR3k0032_WYG_102-61a>¶
一卷淳熈六年禮寺編定從禮部侍郎齊慶胄所請也¶
又一卷載州縣釋奠祈報社稷祀風雨雷師制度六年¶
所頒¶
　¶
　¶
　¶
　¶
　¶
<pb:KR3k0032_WYG_102-61b>¶
　¶
　¶
　¶
　¶
　¶
　¶
　¶
　玉海卷一百二¶
