#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷十四
#+PROPERTY: JUAN 卷十四
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷十四
<pb:KR3k0032_WYG_014-1a>¶
欽定四庫全書¶
　玉海卷十四¶
　　　　　　　　　　　　宋　王應麟　撰¶
　地理¶
　　地理圖¶
　　　神農地形圖¶
春秋元命包神農世白阜圖地形脉道(注/)白阜為神農¶
圖畫地形通水道之脉　類聚引神農書曰湛濁為地¶
<pb:KR3k0032_WYG_014-1b>¶
　　　黄帝九州圖¶
太平御覽太一式占周公城名錄曰(通志周公城名錄/一卷隋志太一式)¶
(雜占/十卷)黄帝受命風后受圖割地布九州置十二圖(又見/職錄)¶
　河圖括地象八極之廣東西二億三萬三千里南北¶
二億三萬一千五百里夏禹所治四海内地東西二萬¶
八千里南北二萬六千里天有九道地有九州　王逸¶
九思懿風后兮受瑞圖　賈誼新書黄帝濟東海入江¶
内取綠圖　史記黄帝東至於海登凡山及岱宗西至¶
<pb:KR3k0032_WYG_014-2a>¶
於空桐登雞頭南至於江登熊湘北逐葷粥合符釜山¶
而邑於涿鹿之阿　吳越春秋禹案黄帝中經¶
　　　舜益地圖¶
帝王世紀西王母慕舜徳來獻白環及玦并貢益地圖¶
(初學/記)　書帝驗期西王母於大荒之國得益地圖慕舜¶
徳逺來獻之　集仙錄黄帝在位王母遣使乘白鹿集¶
帝庭授以地圖舜在位遣使獻白玉環及益地圖遂廣¶
黄帝九州為十二州又獻玉琯吹之以和八風　馬融¶
<pb:KR3k0032_WYG_014-2b>¶
云禹平水土置九州舜以冀州之北廣大分置并州燕¶
齊遼逺分燕置幽州分齊為營州　書正義舜攝位元¶
年九州始畢當是二年之後以境界太逺始别置之禹¶
還置九州　漢賈捐之曰堯舜禹三聖之徳地方不過¶
數千里¶
　　　禹山川圖¶
見後　左傳注¶
　　　禹九州圖¶
<pb:KR3k0032_WYG_014-3a>¶
述異記魯班石為禹九州圖今在格城石室山東北岩¶
中　帝王世紀禹觀於河始受圖括地象也圖言治水¶
之意　尚書刑徳放曰禹長於地理得括地象圖堯以¶
為司空　孝經援神契九州凡九百十萬八千二十四¶
頃磽确不墾者千五百萬二千頃¶
　　　周山川圖¶
詩周頌般於皇時周陟其髙山嶞山喬嶽允猶翕河箋¶
云猶圖也皆信案山川之圖而次序祭之河自大陸之¶
<pb:KR3k0032_WYG_014-3b>¶
北敷為九祭合為一正義山川共為一圖望秩山川則¶
案圖其餘衆川皆案圖祭之(又見/五服)¶
　　　周職方圖¶
禮職方氏(中大夫四人下大夫八/中士十六主四方職貢)掌天下之圖辨邦國¶
都鄙四夷八蠻七閩九貉五戎六狄之人民與財用九¶
榖六畜之數要周知利害辨九州之國使同貫利東南¶
曰揚州山㑹稽澤具區川三江浸五湖其利金錫竹箭¶
穀宜稻正南曰荆州山衡澤雲夢川江漢浸潁湛其利¶
<pb:KR3k0032_WYG_014-4a>¶
丹銀齒革穀宜稻河南之豫則華山圃田滎雒波溠正¶
東之青則沂山望諸淮泗沂沭河東之兖則岱山大野¶
河泲盧維正西之雍則嶽山&KR0076;蒲涇汭渭洛東北之幽¶
則醫無閭貕養河泲菑時河内之冀則霍山楊紆漳汾¶
潞正北之并則常山昭餘祁虖池嘔夷淶昜其利林漆¶
絲枲蒲魚玉石魚鹽松栢布帛其榖五種稻麥四種三¶
種黍稷辨九服之邦國王畿侯服甸男采衛蠻夷鎮藩¶
(以上用經文/節要併寫)正義九州總為三道先從南方起尊陽方¶
<pb:KR3k0032_WYG_014-4b>¶
周改禹貢以徐梁合於雍青分冀州為幽并東南曰揚¶
州次正南曰荆州周之西南不置州統屬雍州即次河¶
南曰豫州為一道也次正東曰青州次河東曰兖次正¶
西曰雍為二道又次東北曰幽州次河内曰冀次正北¶
曰并州為三道若禹貢治水則為二道又先從下起與¶
此異也然既以徐梁合雍青其二道則以冀兖青徐為¶
一道&KR0045;荆豫梁雍為二道云九州皆有鎮所以安地徳¶
一州之内山川澤藪至多取最大者而言鄭志趙商問¶
<pb:KR3k0032_WYG_014-5a>¶
職方氏掌四夷八蠻七閩九貉五戎六狄之數注云周¶
之所服國數明堂位曰周公六年制作禮樂朝諸侯於¶
明堂有朝位服事之國數夷九蠻八戎六狄五禮之事¶
異未達其數鄭答職方四夷四方夷狄也九貉即九夷¶
在東方八蠻在南方閩其别也戎狄之數或六或五兩¶
文異爾雅雖有其數皆無别國之名周之兖於禹貢侵¶
青徐之地周之青於禹貢侵豫之地周之雍豫於禹貢¶
兼梁之地周之冀州小於禹貢以其北有幽并也周無¶
<pb:KR3k0032_WYG_014-5b>¶
徐梁禹貢無幽并　書序孔子述職方　汲冡周書職¶
方解第六十二(興周/官同)孔晁注云穆王使有司抄出之欲¶
時省焉　漢華嶽碑以為識方氏　隋志周則夏官司¶
險建九州之圖地官誦訓掌方志春官保章以星土辨¶
九州之地職方掌天下之圖司徒掌土地之圖及土㑹¶
之法其事分在衆職而冡宰掌建六典實總其事大史¶
以典逆冡宰之治其書葢亦總為史官之職　唐志職¶
方記十六巻¶
<pb:KR3k0032_WYG_014-6a>¶
　　　周地圖　方志　九州圖　天下圖¶
地官大司徒掌建邦之土地之圖(注若今司空郡國輿/地圖疏案漢蕭何收)¶
(秦圖籍以知天下阨塞廣逺至後漢乃有司空郡國輿/地圖職方注直云如今司空輿地圖不云郡國以司馬)¶
(主九畿并夷狄而言故不云郡國/此主人民之數惟據九州之中)以天下土地之圖周¶
知九州之地域廣輪之數辨其山林川澤丘陵墳衍原¶
隰之名物邦國都鄙之數注九州揚荆豫青兖雍幽冀¶
并疏有幽并無徐梁此土地圖據十等土地而說馬融¶
云東西為廣南北為輪案王制南北兩近一遥東西兩¶
<pb:KR3k0032_WYG_014-6b>¶
遙一近是南北長東西短謂知此數也山林以下十等¶
名異辨邦國者謂分别畿外諸侯邦國多少之數若王¶
制云畿外八州州二百一十國也辨都鄙者謂分别畿¶
内三等采地之數若王制畿内九十三國也　小司徒¶
地訟以圖正之注謂邦國本圖疏凡量地以制邑初封¶
量之時即有地圖在於官府　小宰聽閭里以版圖注¶
版戸籍圖地圖也聽人訟地者以版圖決之　遂人以¶
土地之圖經田野造縣鄙形體之法(制分/界也)　土訓道地¶
<pb:KR3k0032_WYG_014-7a>¶
圖以詔地事注說地圖九州形勢山川所宜疏九州地¶
圖乃諸國所獻以入職方今土訓乃於職方取九州地¶
圖依而説　誦訓道方志以諂觀事道方慝以知地俗¶
注四方所識乆逺之事以告王若魯大庭之庫殽二陵¶
　卝人掌金玉錫石之地以時取之物其地圖而授之¶
　司書掌邦中之版土地之圖知山林川澤之數　量¶
人掌建國之灋分國為九州邦國之地與天下之涂數¶
皆書而藏之注書地謂方圜山川之廣狹書涂謂支湊¶
<pb:KR3k0032_WYG_014-7b>¶
之逺近　司險掌九州之圖周知山林川澤之阻　職¶
方掌天下之圖　保章以星土辨九州之地　穆天子¶
&KR0019;庚辰天子大朝於宗周之廟乃里西土之數(注紀年/曰穆王)¶
(西征還/里天下)天子大朝於黄之山披圖視典　蘇秦說趙曰¶
以天下地圖案之諸侯之地五倍於秦¶
　　　周版圖¶
禮小宰以官府之八成經邦治三曰聽閭里以版圖注¶
版戸籍圖地圖也　司書掌邦中之版土地之圖以周¶
<pb:KR3k0032_WYG_014-8a>¶
知入出百物　内宰掌書版圖之法以治王内之政令¶
注版謂宫中閽寺之屬及其子弟錄籍也圖王及后世¶
子之宫中吏官府之形象也　宫正掌王宫比宫中之¶
官府次舎為之版以待司農注為官府次舎之版圖(元/謂)¶
(版名/籍)　宫伯掌王宫士庶子凡在版者注版名籍也以¶
版為之今鄉戸籍謂之戸版　司㑹掌凡在書契版圖¶
者之貳以聽㑹計注圖土地形象田地廣狹　大胥掌¶
學士之版　司士掌羣臣之版　論語式負版者注邦¶
<pb:KR3k0032_WYG_014-8b>¶
國圖籍　版圖之貳司㑹掌之土地之圖司書記之則¶
天官之屬也形體之法遂人造之地事之圖土訓詔之¶
則地官之職也春卿有小史外史掌其志夏卿有司險¶
職方掌其圖至於邦國土地之圖地域廣輪之數載在¶
司徒維見可睹¶
　　　周帝王圖籍¶
漢地志周爵五等而土三等不滿為附庸蓋千八百國¶
而大昊黄帝之後唐虞侯伯猶存帝王圖籍相踵而可¶
<pb:KR3k0032_WYG_014-9a>¶
知　王吉疏帝王圖籍日陳於前　翟酺上疏帝王圖¶
籍陳列左右¶
　　　周卜洛圖¶
洛誥乙夘朝至於洛師我卜河朔黎水乃卜澗水東瀍¶
水西惟洛食又卜瀍水東亦惟洛食伻來以圖及獻卜¶
注所卜地圖　周書有作雒篇　司約丹圖　禮形方¶
氏(中士/四人)掌制邦國之地域而正其封疆無有華離之地¶
　　　周河圖¶
<pb:KR3k0032_WYG_014-9b>¶
水經注穆天子&KR0019;曰天子西征至陽紆之山河伯馮夷¶
之所居地也是惟河宗氏天子乃沈珪璧禮焉河伯乃¶
與天子披圖視典以觀天子之寳器玉果璿珠燭銀金¶
槀等物皆河圖所載河伯以禮穆王視圖方乃導以西¶
邁矣粤在伏羲受龍馬圖於河八卦是也故命歴序曰¶
河圖帝王之階圖載江河小川州界之分野後堯壇於¶
河受龍圖作握河記逮虞舜夏商咸亦受焉李尤盟津¶
銘洋洋河水朝宗於海徑自中州龍圖所在淮南子曰¶
<pb:KR3k0032_WYG_014-10a>¶
昔禹治洪水具禱陽紆蓋於此也　河圖玉版曰倉頡¶
為帝南廵登陽虚之山臨於元扈洛汭之水靈龜負書¶
丹甲青文以授之　隋巢子姬氏之興也河出綠圖¶
　　　河圖括地象¶
周禮疏河圖括地象西北為天門東南為地戸　曲禮¶
疏案地統書括地象云地中央曰崐崙其東南方五千¶
里曰神州　後漢曹充對河圖括地象曰有漢世禮樂¶
文雅出　蜀志注引岷山之地上為東井絡　文選注¶
<pb:KR3k0032_WYG_014-10b>¶
引河圖括地象曰崑岡之山横為地軸岷山之地上為¶
井絡¶
　　　管子地圖¶
通典管子曰凡兵主者必先審知地圖轘轅之險濫車¶
之水名山通谷經川陵陸丘阜之所在苴草林木蒲葦¶
之所茂道里之逺近城郭之大小名邑廢邑困殖之地¶
必盡知之地形之出入相錯者盡藏然後可以行軍襲¶
邑舉錯知先後不失地利此地圖之常也管子地圖第¶
<pb:KR3k0032_WYG_014-11a>¶
二十七又地員篇九州之土為九十物每土有常而物¶
有次凡土物九十其種三十六¶
　　　秦地圖¶
見後　荀子今秦南乃有沙羡與俱是乃江南也北與¶
胡貉為隣西有邑戎東在楚者乃界於齊在韓者踰常¶
山乃有臨慮在魏者乃據圍津即去大梁百有二十里¶
耳其在趙者剡然有苓而據松栢之塞負西海而固常¶
山是地徧天下也其國塞險形埶便山林川谷美天材¶
<pb:KR3k0032_WYG_014-11b>¶
之利多是形勝也¶
　　　漢三輔黄圖¶
隋志一卷記三輔宫觀陵廟明堂辟雍郊畤等事　唐¶
志一卷地理六十三家此為之首序云孔子作春秋築¶
一臺新一門必書於經今裒秦漢以來宫殿門闕樓觀¶
池苑在闗輔者著於篇東都不與焉不著作者姓名始¶
於三輔治所終於雜錄一帙凡二十九條　書目云其¶
間多用應劭集解如淳顔師古注援引亦有同者疑非¶
<pb:KR3k0032_WYG_014-12a>¶
當時本書(崇文目/不載)　程大昌曰晉灼所引謂為黄圖者¶
多今書所無今書亦明引舊圖如漸臺彪池髙廟元始¶
祭社稷儀皆言祖本舊圖又有引顔師古語為據者又¶
命槐里為興平興平乃唐至徳中改蓋唐人增續成之¶
(思子宫在湖萬歲宫在汾隂皆以其宫&KR0032;甘泉與正史/不合  續志注南北郊隋宇文愷議明堂今本無之)¶
　唐志三輔舊事三卷　隋志又有三輔故事二卷晉¶
世撰　隋禮志王元規議案前漢黄圖上帝后土壇　蓻¶
文類聚文選注漢書注水經注多引之(文選注引三輔/舊事曰髙祖立)¶
<pb:KR3k0032_WYG_014-12b>¶
(為新/豐)　食貨志臣瓉注引西京黄圖叙曰民摩錢取屑¶
　南史江子一續黄圖¶
　　　漢長安圖¶
史記文紀注裴駰案如淳曰長安圖細栁倉在渭北近¶
石徼(索隱曰三輔故事細栁在直城門外匈/奴傳在長安西如淳云在渭北非也)　後郡國¶
志注案闗中圖縣南有新豐原　選西征賦注引雍州¶
圖辛氏三秦記潘岳闗中記又引長安圖漢時七里渠¶
有飲馬橋¶
<pb:KR3k0032_WYG_014-13a>¶
　　　漢山川圖¶
建元六年淮南王安諫擊閩越曰以地圖察其山川要¶
塞相去不過寸數而間獨數百千里　李陵出居延北¶
至浚稽山舉圖所過山川地形　張千秋隨范明友擊¶
烏丸還謁大將軍光問戰鬬方畧山川形埶千秋口對¶
兵事畫地成圖　後李恂拜侍御史持節使幽州尉撫¶
北狄所過皆圖寫山川屯田聚落百餘卷悉封奏上肅¶
宗嘉之拜兖州刺史　燕然山銘考傳驗圖窮覽其山¶
<pb:KR3k0032_WYG_014-13b>¶
川　建武八年閏四月征隗囂馬援於帝前聚米為山¶
谷指畫形勢帝曰虜在吾目中矣　陳湯&KR0019;建昭二年¶
出西域每過城邑山川常登望　選注引遁甲開山圖¶
　　　漢四海圖籍　古圖書¶
班固東都賦受四海之圖籍　張騫&KR0019;漢使窮河源天¶
子案古圖書名河所出山曰崑崙云　紀髙元年冬十¶
月沛公入咸陽蕭何收秦丞相府圖籍文書傳云先入¶
收秦丞相御史律令圖書沛公具知天下阨塞戸口多¶
<pb:KR3k0032_WYG_014-14a>¶
少强弱之處以何得秦圖書也　黄圖石渠内藏入秦¶
府所得圖書所謂天祿石渠典籍之府志代郡班氏注¶
秦地圖書班氏琅邪郡奚養澤注秦地圖亦曰劇清地¶
　禹貢正義史記稱髙祖入咸陽蕭何先收圖籍則秦¶
焚詩書圖籍具在孔君去漢初七八十年身為武帝博¶
士必當具見圖籍其山川所在必驗實而知班固地理¶
志據前漢郡縣言山川所在　張蒼&KR0019;自秦時為柱下¶
御史明習天下圖書計籍以列侯為主計(張宴曰典校/郡國簿書)¶
<pb:KR3k0032_WYG_014-14b>¶
　西域傳丞相御史奏遣屯田卒詣輪臺以東舉圖地¶
形　溝洫志武帝時方事匈奴齊人延年上書言河出¶
崑崙經中國注渤海地勢西北髙而東南下可案圖書¶
觀地形令水工準髙下開大河上領出之胡中東注之¶
海書奏上壯之　匡衡傳建始元年臨淮郡定國界上¶
計簿更定圖言丞相府　陸賜曰案故圖樂安鄉南以¶
平陵伯為界不足故而以閩伯為界司&KR0032;劾奏衡位三¶
公領計簿知郡實正國界計簿已定而專地盗土以自¶
<pb:KR3k0032_WYG_014-15a>¶
益　建昭四年正月以誅郅支單于以其圖書示後宫¶
貴人　王鳳對太史公書有地形阨塞不宜在諸侯王¶
　趙充國願馳至金城圖上方畧　選張衡思&KR0007;賦注¶
引四海圖曰交廣南有邛州　後漢東夷&KR0019;引外國圖¶
南蠻&KR0019;注引荆州圖副　左東海右渠搜前畨禺後陶¶
塗東南一尉西北一候六合之内同原共流稟卬太和¶
枝附葉著　得李恂之圖書乃知聚落觀千秋之畫地¶
盡見山川¶
<pb:KR3k0032_WYG_014-15b>¶
　　　漢司空輿地圖¶
史記三王世家元狩六年四月丙申太僕臣賀行御史¶
大夫事奏輿地圖請所立國名乙巳(二十/八日)立皇子閎齊¶
王旦燕胥廣陵王　淮南王安與其臣左吳案輿地圖¶
部兵所從入(蘇林曰輿猶/盡載之意)　周禮大司徒職方氏注若¶
今司空輿地圖(見/上)　江都王建具天下輿地及軍陳圖¶
(志林云輿地/圖漢家所獲)　隗囂據隴右馬援説其將楊廣曰前披¶
輿地圖見天下郡國百有六所奈何以區區二邦當諸¶
<pb:KR3k0032_WYG_014-16a>¶
夏百有四乎　更始元年十月光武安集河北鄧禹見¶
於鄴曰今之計莫如延攬英雄務悦民心立髙祖之業¶
救萬民之命以公而慮天下不足定也及王郎起兵(二/年)¶
(二/月)光武至廣阿舍城樓上披輿地圖指示禹曰天下郡¶
國如是今始乃得其一子前言天下不足定何也禹曰¶
今海内殽亂人思明君猶赤子慕慈母古之興者在徳¶
厚薄不在小大光武悦　紀建武十五年初巴蜀既平¶
大司馬吳漢上書請封皇子三月詔羣臣議大司空融¶
<pb:KR3k0032_WYG_014-16b>¶
固始侯通膠東侯復髙宻侯禹太常登奏議曰古者封¶
建諸侯蕃屏京師周封同姓諸姬並為建國髙祖封立¶
兄弟諸子不違舊章陛下興復宗統功臣宗室咸&KR0041;封¶
爵今皇子賴天能勝衣趨拜陛下抑而未議宜因盛夏¶
吉時定號位以廣藩輔臣請大司空上輿地圖(用元狩/故事也)¶
(成帝時更御史大夫名大司空故輿載也/載在地者皆圖之司空掌土地  令上之)太常擇吉日¶
具禮儀制曰可夏四月戊申以太牢告祠宗廟丁巳使¶
大司空融告廟封皇子輔右翊公英楚陽東海康濟南¶
<pb:KR3k0032_WYG_014-17a>¶
蒼東平延淮陽荆山陽衡臨淮焉左翊京琅琊公十七¶
年皆進爵為王　列傳注東觀記明紀曰皇子之封皆¶
減舊制嘗案輿地圖皇后在傍言鉅鹿樂成廣平各數¶
縣租榖百萬帝令滿二千萬止諸小王皆當畧與楚淮¶
陽相比什減三四我子不當與先帝子等也(永平十五/年四月庚)¶
(子封皇子恭鉅鹿黨樂成衍下邳暢汝南昞常山長濟/隂王  馬后紀十五年帝案地圖將封皇子悉半諸國)¶
(后見而言曰諸子食數縣不已儉乎帝曰我子豈宜與/先帝子等歲給二千萬足矣  諸子之封裁令半楚淮)¶
(陽諸/國)　廣平王羡傳永平三年封建初三年有司奏遣¶
<pb:KR3k0032_WYG_014-17b>¶
羡與鉅鹿樂成王俱就國肅宗性篤愛皆留京師明年¶
案輿地圖令諸國戸口皆等租入歲各八千萬　唐㑹¶
要貞觀十六年褚遂良上疏曰漢明帝披輿地圖等諸¶
國戸口令諸子租歲不過二千萬明徳后為言亦不偏¶
得　武紀元鼎六年秋浮沮將軍公孫賀出九原臣瓉¶
曰浮沮井名在匈奴中去九原二千里見漢輿地圖　晉¶
裴秀云惟有漢氏輿地及括地雜圖　史記正義天地¶
有覆載之徳天為蓋地為輿故云輿地圖　周禮大司¶
<pb:KR3k0032_WYG_014-18a>¶
徒疏車輿其前开曲地形不可正方故云　武帝案以¶
剖三子之封光武披而思天下之定明章二朝以等諸¶
侯之租¶
　　　漢禹貢圖¶
永平十二年賜王景山海經河渠書禹貢圖(見河/渠)　師¶
古曰禹貢載禹治水次第山川髙下　平當以經明禹¶
貢使行河¶
　　　魏平原圖¶
<pb:KR3k0032_WYG_014-18b>¶
魏志孫禮傳遷冀州牧太傅司馬宣王謂禮曰今清河¶
平原爭界八年更二刺史靡能決之禮曰當以烈祖初¶
封平原時圖決之今圖藏在天府便可於坐上斷也禮¶
到案圖宜屬平原　平原在兩河向東上其間有爵隄¶
在髙唐西南所爭地在髙唐西北相去二十餘里¶
　　　晉禹貢地域圖(禹貢山/川地名)　漢括地雜圖(吳蜀/地圖)¶
裴秀&KR0019;武帝時為司空儒學洽聞以職在地官禹貢山¶
川地名從來乆逺多有變易説者或彊牽引漸以闇昧¶
<pb:KR3k0032_WYG_014-19a>¶
於是甄擿舊文疑者則闕古有名而今無者皆隨事注¶
列作禹貢地域圖十八篇奏之藏於秘府其序曰圖書¶
之設由來尚矣三代置其官國史掌厥職漢蕭何收秦¶
圖籍今秘書既無古之地圖又無蕭何所得惟有漢氏¶
輿地及括地諸雜圖各不設分率不考正準望亦不備¶
載名山大川雖有麄形皆不精審或荒外迂誕之言不¶
合事實於義無取晉混一六合始於庸蜀冞入其阻文¶
皇帝乃命有司撰訪吳蜀地圖蜀土既定六軍所經地¶
<pb:KR3k0032_WYG_014-19b>¶
域近逺山川險易徑路迂直校驗圖記罔或有差今考¶
禹貢山海川流原隰陂澤古之九州及今之十六州郡¶
國縣邑疆界鄉陬及古國盟㑹舊名水陸徑路為地圖¶
十八篇制圖之體有六一曰分率以辯廣輪之度二曰¶
準望以正彼此之體三曰道理以定所由之數四曰髙¶
下五曰方邪六曰迂直此三者各因地制宜以校夷險¶
之異以六者參而考之(文章序錄曰盟㑹圖及興治官/制皆未成  隋宇文愷曰裴秀)¶
(輿地以二寸為千里篇本朝程大/昌上禹貢論五十二  後論八篇)　文選王元長曲水¶
<pb:KR3k0032_WYG_014-20a>¶
序注括地圖曰貫胸之民　左太冲摹二京而賦三都¶
其山川城邑則稽之地圖鳥獸草木則驗之方志　水¶
經注括地圖曰馮夷乘雲車　杜預為春秋左氏集解¶
又作盟㑹圖　初學記括地圖曰夏徳盛二龍降之禹¶
使范氏御之以行(選東都賦注括地圖曰夏徳盛二龍/降之禹使范氏御之以行程南方)¶
　選注引輿地圖曰梁武改南琅邪為琅邪郡¶
　　　宋方丈圖¶
宋謝莊分左氏經傳隨國立篇製木方丈圖山川土地¶
<pb:KR3k0032_WYG_014-20b>¶
各有分理離之則州郡殊别合之則寓内為一　唐志¶
地域方丈圖一卷方尺圖一卷　梁昭明謝賚地圖啟¶
曰漢氏輿地晉氏方丈¶
　　　周地圖記¶
隋志一百九卷　唐志周地圖一百三十卷　漢劉焉¶
傳注引周地圖記曰褒谷西北有古陽平闗其地今在¶
梁州褒城縣西北選注亦引之　史記正義周地圖記¶
云長安城南為斗形北為北斗形¶
<pb:KR3k0032_WYG_014-21a>¶
　　　隋州郡圖經¶
志隋諸州圖經集一百卷郎蔚之撰(郎茂撰一百卷奏/之賜帛以書付秘)¶
(府/)　唐志郎蔚之隋圖經集記一百卷(仁夀初命職方進/地圖改封雄為安)¶
(徳王一志有并州總管内諸/州圖  卷州郡縣簿七卷)　選注引雍州圖經洛陽¶
圖經¶
　　　唐十道圖　職方地圖　州縣圖經　山川圖¶
志地理類長安四年十道圖十三卷開元三年十道圖¶
十卷李吉甫元和十道圖十卷　㑹要貞觀元年三月¶
<pb:KR3k0032_WYG_014-21b>¶
十日始分天下為十道(闗内河南河東河北山南/隴右淮南江南劒南嶺南)　志¶
兵部尚書侍郎掌地圖職方郎掌地圖城隍鎮戍烽候¶
道路逺近及四夷歸化之事凡圖經非州縣增廢五年¶
乃修歲與版籍偕上凡蕃客至鴻臚訊其國山川風土¶
為圖奏之副上職方殊俗入朝圖其容狀衣服以聞(貞/觀)¶
(有王/㑹圖)　㑹要諸州圖每三年一送職方建中元年十一¶
月二十九日改至五年一造送如州縣有創造及山河¶
改移即不在五年之限(後復/故)　六典職方凡地圖委州¶
<pb:KR3k0032_WYG_014-22a>¶
府三年一造與版籍偕上省　韋執誼與同舍郎詣職¶
方觀圖至嶺南圖皆命去之　平淮西碑考圖數貢¶
田興傳欲守天子之法舉六州版籍請吏於朝遂圖魏¶
博相衛貝澶之地籍其人以獻　元和五年九月義武¶
張茂昭奉兩州符節管鑰圖籍歸之朝　五代㑹要後¶
唐長興三年四月中書奏案十道圖以闗内道為上遂¶
以鳳翔為首河中成都江陵興元為次(晉開運二年張/昭言流内銓行)¶
(用十道圖請/改定從之)　志劒南地圖二卷¶
<pb:KR3k0032_WYG_014-22b>¶
　　　唐方域圖　方志圖　華夷圖　九州設險圖¶
吕才為太常博士帝詔造方域圖及飛騎戰陣圖屢稱¶
㫖擢太常丞(五行類有地理經/十卷貞觀中上)　方技&KR0019;武后時渾儀¶
令尚獻甫於上陽宫集術家撰方域等篇(舊史云集學/者撰方域圖)¶
　志李播方志圖(卷/亡)　賈躭撰海内華夷圖及論次地¶
理之書凡五十有五編言方志者以為名家(志耽有地/圖十卷詳)¶
(見/後)　舊紀貞元十七年十月辛未宰相賈耽上海内華¶
夷圖及古今郡國縣道四夷述四十卷　馬敬寔諸道¶
<pb:KR3k0032_WYG_014-23a>¶
行程圖一卷　㑹要天寳五載正月七日詔天下山水¶
名稱或同義且不經多因里諺宜各據圖籍改定　舊¶
史左史江融撰九州設險圖備載古今用兵成敗之事¶
魏元忠就傳其術(髙宗/朝)儀鳳中元忠上封事言命將用¶
兵之工拙¶
　　　唐九州圖　元和郡國圖¶
貞元十四年十月賈耽進九州圖并别錄六卷通錄四¶
卷共十卷表曰楚左史倚相能讀九丘晉司空裴秀創¶
<pb:KR3k0032_WYG_014-23b>¶
制六體采掇輿議畫關中隴右及山南九等圖一軸十¶
七年上海内華夷圖表曰昔母丘出師東銘不耐甘英¶
奉使西抵條支縮四極於纎縞分百郡於作繪宇宙雖¶
廣舒之不盈庭舟車所通覽之咸在目　舊紀元和八¶
年二月辛夘宰相李吉甫進所撰元和郡國圖三十卷¶
又進六代畧三十卷又為十道州郡圖五十四卷(太平/御覽)¶
(引元和郡縣/圖洛陽地圖)　舊天文志李淳風刋定隨方志圖頗為¶
詳悉所注郡邑多依用其後州縣改&KR0032;管屬不同但據¶
<pb:KR3k0032_WYG_014-24a>¶
山河以分耳(貞觀中淳風撰法象志/始以唐之州縣配焉)　崇文目開元分¶
野圖一卷¶
　　　唐東都圖¶
元和八年五月河南尹許孟容進東都圖　隋志晉懷¶
州刺史楊佺期洛城圖一卷(唐志/同)陸機洛陽記一卷洛¶
陽宫殿簿一卷(洛陽記/四卷)　後漢志注文選法又引楊佺¶
期洛陽記河南郡縣境界簿及陸機洛陽記　西征賦¶
注引河南郡圖經　東征賦注引洛陽故事　選東京¶
<pb:KR3k0032_WYG_014-24b>¶
賦薛綜注洛陽圖經曰濯龍池名　舊志洛陽圖一卷¶
楊佺期撰¶
　　　唐天下圖　河湟十一州地圖¶
吐蕃傳初太宗平薛仁杲得隴上地虜李軌得凉州破¶
吐谷渾髙昌開四鎮&KR0007;宗繼收黄河磧石宛秀等軍中¶
國無斥&KR0049;警者幾四十年輪臺伊吾屯田禾菽彌望開¶
逺門揭&KR0049;書曰西極道九千九百里示戍人無萬里行¶
也乾元後隴右劒南西山三州七闗軍鎮監牧三百所¶
<pb:KR3k0032_WYG_014-25a>¶
皆失之憲宗嘗覽天下圖見河湟舊封赫然思經略之¶
未暇也宣宗大中三年二月復三州七闗明年張義潮¶
奉&KR0050;沙伊肅甘等十一州地圖以獻(㑹要五年七月州/紀五年十月沙)¶
(人張義潮以&KR0050;沙伊肅鄯甘河西蘭岷廓十一州歸于/有司十一月置歸義軍義潮為節度使其後河渭州虜)¶
(將尚延心獻欵牧二州咸通二年義潮奉凉州/來歸七年僕固俊取西州收諸部十月斬恐慹)　長慶¶
二年劉元鼎使吐蕃踰湟水至龍泉谷西北望殺胡川¶
哥舒翰故壁多在湟水出&KR0041;谷抵龍泉與河合其西三¶
百里曰紫山直大羊同國古所謂崑崙者東距長安五¶
<pb:KR3k0032_WYG_014-25b>¶
千里河源其間流澄緩下稍合衆流色赤行益逺他水¶
并注則濁故世舉謂西戎地曰河湟　書目域中郡國¶
山川圖經一卷韋瑾撰始闗内終劒南為圖　李絳曰今¶
法令所不及者五十餘州西戎内訌近以涇隴為鄙去¶
京師逺不千里熢燧相接　元載嘗在西州具知河西¶
隴右要領請徙京西軍戍原州乗間築作徙子儀大軍¶
在涇以為根本分兵守石門木峽隴山之關稍置鳴沙¶
縣豐安軍為羽翼北&KR0321;靈武五城為形勢因圖上地形¶
<pb:KR3k0032_WYG_014-26a>¶
帝疑不决(本/傳)　栁宗元貞符濮鉛于北祝栗于南幅員¶
東西祗一乃心¶
　　　唐風俗圖¶
志藝術范長夀畫風俗圖¶
　　　唐國要圖　國照圖¶
崇文目唐國要圖五卷大唐國照圖一卷(又見/圖類)　國史¶
志賈耽國要圖一卷¶
　　　唐河北險要圖¶
<pb:KR3k0032_WYG_014-26b>¶
元和七年十月乙未田興以魏博六州歸有司　李吉¶
甫傳田季安疾甚吉甫請任薛平節度義成軍以重兵¶
控邢洺因圖上河北險要所在帝張於浴堂門壁每議¶
河北事必指吉甫曰朕日按圖信如卿料矣(吉甫圖淮/西地未及)¶
(上帝勅其/子獻之)　通鑑七年八月辛亥上議魏博事吉甫請¶
興兵李絳謂不必用兵當自歸　吉甫為相期年易三¶
十六鎮又省冗官八百員奏復宥州乃治經畧軍以&KR0032;¶
綏銀道取鄜城神䇿屯兵九千實之以江淮甲三十萬¶
<pb:KR3k0032_WYG_014-27a>¶
給太原澤潞軍增太原馬千匹由是戎備全輯　徙烏¶
重&KR0332;屯汝州¶
　　　唐山川險要圖¶
李德裕(見籌/邊樓)　賈曾&KR0019;髙宗方事遼東奏上山川¶
道里并陳髙麗可破狀　唐休璟知兵自碣石¶
踰四鎮綿地幾萬里山川夷阻障塞之要皆能¶
言之¶
　　　唐定戎關圖(又見/後)¶
<pb:KR3k0032_WYG_014-27b>¶
㑹要大中六年三月隴州防禦使薛逵奏奉正月二十¶
六日詔㫖移築故關伏以汧源西境切在故關昔有隄¶
防殊無制置僻在重崗之上茍務髙深今移要㑹之中¶
實堪控扼舊絶泉井逺汲河流今臨水挾山當川限谷¶
危墻深塹克&KR0045;營壘之勢乞改為定戎闗闗吏鈐轄往來¶
當界又有南由路亦是要衝舊有水關請凖前把捉正¶
月二十七日起功今月十七日畢謹畫圖進上勅㫖新¶
置關城得其要害形於圖畫頗見公忠宜依所奏　舊¶
<pb:KR3k0032_WYG_014-28a>¶
紀大中六年三月隴州刺史薛逵奏修築定戎關功畢¶
　志隴州汧源西有安戎關在隴山本大震關大中六¶
年薛逵徙築更名¶
　　　唐舊州圖¶
舊紀貞元十三年五月丙戍朔韋臯收復舊州畫圖來¶
上　㑹要大中五年七月沙州刺史張義潮遣兄義潭¶
將本道圖經户籍來獻舉州歸順¶
　　　唐地志圖¶
<pb:KR3k0032_WYG_014-28b>¶
文粹廣陵李該裂素為方儀據書而畫隨方面以區别¶
擬形容而訓解命曰地志圖呂温為序云黜諸子之傳¶
記述仲尼之職方㑹源流考同異觀其粉散百川黛擬¶
羣山元氣剖判成乎筆端任土之毛有生之類大鈞變¶
化不出其意列以城郭羅于陬落五侯九伯要荒蠻貊¶
禹跡所窮漢驛所通五色相宣萬邦錯峙毫釐之差而¶
下正封畧方寸之界而上當分野乾象坤勢炳焉可觀¶
與聚米畫地不可同年而語也户納四海&KR0551;籠八極名¶
<pb:KR3k0032_WYG_014-29a>¶
山大川隨顧奔走殊方絶域舉意而到髙視華裔坐横¶
古今觀帝王之疆理見宇宙之寥廣出遐入幽曾不崇¶
朝才識以潤之丹青以炳之覈人物之虚實總山川之¶
要㑹表皇威之有截明王道之無外見蒼梧塗山則思¶
舜禹䘏民之艱覩窮荒大漠則悟秦漢勞師之&KR0102;覽齊¶
墟晉壤則想桓文勤王之覇觀洞庭荆門則知苖蜀恃¶
險之敗王者於是明得失諸侯於是鑒興替斯懲勸之¶
逺也所以廣學流賛鴻業示後世¶
<pb:KR3k0032_WYG_014-29b>¶
　　　乾德山川形勢圖¶
二年十一月先是蜀遣孫遇趙彦韜及楊蠲等以蠟彈¶
帛書間行遺北漢遇等至都下彦韜潛取書以獻有穆¶
昭嗣為醫官上數召見問蜀中地理曰荆南都㑹己克¶
則水陸皆可趨蜀上大悦後數日上得彦韜所獻書曰¶
西討有名矣乃并赦遇蠲使指陳山川形勢戍守處所¶
道里逺近畫以為圖甲戍命王全斌等進討乙亥上出¶
畫圖授全斌等謂曰西川可取否對曰仗天威遵廟筭¶
<pb:KR3k0032_WYG_014-30a>¶
剋日可定史延德前奏曰西川若在天上固不可到在¶
地上到即平矣上嘉其果敢初蜀於䕫州鏁江為浮梁¶
(上設敵棚三/重夾江列礮)上出地圖指其處謂劉光義曰泝江至此¶
切勿以舟師爭勝當先遣歩騎潛擊之俟稍却以戰棹¶
夾攻可必取也三年正月全斌命偏將(史延/德)分兵趨來¶
蘇狹徑跨江為浮梁以濟遂取劒州(兵出兩道一自鳯/州以入一自歸州)¶
(以取忠/萬以西)自發京師至昶降才六十六日凡得州四十六¶
縣二百四十户五十三萬四千二十九　太祖以幽燕¶
<pb:KR3k0032_WYG_014-30b>¶
地圖示趙普普曰此必曹翰為之上曰然普曰¶
翰可取孰可守云云　安徳裕知廣濟軍時軍¶
城新建作軍記及圖經三卷　許仲宣知北海¶
軍度山川形勢地理廣袤可為州郡因畫圖來¶
上遂升為濰州　熙寧中陳&KR0227;撰熙河六州圖¶
記(書/目)¶
　　　開寶修圖經¶
四年正月戊午命知制誥盧多遜扈䝉等重修天下圖¶
<pb:KR3k0032_WYG_014-31a>¶
經其書汔不克成六年四月辛丑多遜使江南求江表¶
諸州圖經以備修書於是十九州形勢盡得之　宋準¶
&KR0019;開寶八年受詔修定諸道圖經¶
　　　太平興國閏年圖　淳化天下圖　咸平職方¶
　　　圖¶
興國二年閏七月丁巳(二十/八日)有司上諸州所貢閏年圖¶
故事三年令天下貢地圖與版籍皆上尚書省國初以¶
閏為限所以周知地理(山/川)之險易户口之衆寡(三年五/月吳越)¶
<pb:KR3k0032_WYG_014-31b>¶
(納土四年五/月北漢平)至雍熙中吳晉悉平奉圖來獻者州郡幾¶
四百淳化四年詔畫工集諸州圖用絹一百匹合而畫¶
之為天下圖藏于秘閣又令諸州所上閏年圖自今再¶
閏一造至道二年二月王炳言二十四司載籍惟職方¶
有諸司閏年圖云咸平四年八月甲子職方員外郎秘¶
閣校理吳淑言諸路所納閏年圖當在職方近者並納¶
儀鸞司伏以山川險要皆王室秘奥國家急務周禮職¶
方氏掌天下圖籍又詔土訓以夾王車漢祖入關中蕭¶
<pb:KR3k0032_WYG_014-32a>¶
何收秦圖籍由是周知天下險要請今閏所納圖並上¶
職方又州郡地里犬牙相入向者獨畫一州地形何以¶
傅合他郡請令諸路轉運使從今閏各畫本路諸州圖¶
一面上之每十年各納本路圖一亦上職方所冀天下¶
險要不窺牖而可知九州廣輪如指掌而斯在從之¶
兩朝志職方受諸州閏年圖及圖經¶
　　　至道滋福殿觀地圖　山川郡縣形勝圖　咸¶
　　　平陜西河北地圖　祥符西域圖　河西隴右¶
<pb:KR3k0032_WYG_014-32b>¶
　　　圖¶
至道三年七月四日真宗語宰臣曰朕欲觀邊防郡縣¶
山川形勢可擇使以徃乃選左藏副使&KR0045;允㳟崇儀副¶
使竇神寶閤門祗&KR0049;李允則乗傳視山川形勝九月允¶
㳟以山川郡縣形勝(一作/地形)繪圖以獻丙寅(四/日)御滋福殿¶
召輔臣觀西鄙地圖指山川堡壁曰朕已令屯兵於地¶
内州郡簡冗省費以息關輔之民咸平四年十月庚戍¶
上以陜西二十三州地圖示輔臣歴指山川險易蕃部¶
<pb:KR3k0032_WYG_014-33a>¶
居處又指秦州曰此州在隴山之外號為富庻且與羌¶
戎接畛已命張雍出守冀其撫綏有方次指殿北壁靈¶
州圖曰此馮業所畫頗為周悉山川形勝如此安得智¶
勇之士為朕守之乎又指南壁甘沙伊凉等州圖曰此¶
圖載黄河所出之山乃在積石外與禹貢所述異又指¶
北壁幽州北契丹國界圖載契丹所據地南北千五百¶
里東西九百里上曰封域非廣惜燕薊之淪異俗也(時/鄭)¶
(文寶亦獻河西隴右/圖且言靈州可弃)先是八月戊申上出環慶清逺軍¶
<pb:KR3k0032_WYG_014-33b>¶
至靈州地圖指示輔臣又指靈州西榆木天澗路且議¶
戰守方畧(曰邊臣奏糧儲芻藁大有備呂䝉正曰國家/貿易商貲以實邊農人不擾而西鄙足用葢)¶
(上䇿/也)五年六月甲申對輔臣于便殿出河北東路地圖¶
指示山川要害(祥符七年六月十一日河北安撫司上/沿邊浚陂塘築隄道條式畫圖請付屯)¶
(田司/從之)天禧二年十一月己未朔以知制誥盛度為學士¶
先是度奉使陜西因覽疆域參質漢唐故地繪為西域¶
圖以獻祥符六年遷知制誥明年奏事便殿上問山川¶
形壤之制内出繒命工别繪度因言已圖漢所置五郡¶
<pb:KR3k0032_WYG_014-34a>¶
(酒泉至/金城)復究尋五郡之東南自秦築長城唐置節度繪¶
其山川道路區聚壁壘為河西隴右圖以獻上稱其博¶
學¶
　　　咸平河西隴右圖¶
鄭文寶&KR0019;咸平中命相府召詢䇿畧文寶因獻河西隴¶
右圖且言靈州可弃序曰淳化初掌漕陜右周覽河隴¶
徧尋方志廣問象胥探月支日逐之穹廬討金城玉關¶
之甌脱列于藻繪煥然在目¶
<pb:KR3k0032_WYG_014-34b>¶
　　　咸平山海經圖¶
見後　論衡禹治洪水益主記異物作山海經　崇文¶
目山海經圖十卷舒雅修　文選木&KR0007;虚海賦注引陸¶
綏海賦圖　選陶潛讀山海經詩流觀山海圖　朱氏¶
曰山海諸篇記異物飛走之類多云東向或云東首皆¶
為一定不易之形疑本依圖畫而為之非實紀載此處¶
有此物也¶
　　　景德重修十道圖¶
<pb:KR3k0032_WYG_014-35a>¶
淳化四年分天下為十道　景德四年八月己酉(十六/日)¶
命知制誥孫僅龍圖待制戚綸重修十道圖(書不/成)　祥¶
符六年十月戊子判吏部真從吉言格式司用十道圖¶
考郡縣上下&KR0131;望以定俸給法官亦以定刑而户口歲¶
有登耗請校定新本詔校理真鏞邵煥晏殊校定王曾¶
摠領之天禧元年書成凡三卷詔付有司¶
　　　景德山川形勢圖¶
四年七月戊子詔翰林遣畫工分詣諸路圖上山川形¶
<pb:KR3k0032_WYG_014-35b>¶
勢地里逺近納樞密院每發兵屯戍移徙租賦以備檢¶
閲　元年十月甲午令張齊賢丁謂具青淄齊鄆濮等¶
州山河道路形勢畫圖以聞¶
　　　祥符九域圖　熙寧十八路圖¶
祥符初命李宗諤修圖經有司請約唐十道圖以定賦¶
役上命學士王曾修九域圖六年成(崇文目/二卷)　先王建¶
國詔地事則有圖詔觀事則有志比生齒則有籍近¶
世撮其大要㑹為一書趣時施宜文約事備則唐¶
<pb:KR3k0032_WYG_014-36a>¶
十道圖本朝九域圖是也　熙寧四年二月甲戍(十八/日)¶
召集賢校理趙彦若歸館管當畫天下州軍府監縣鎮¶
地圖先是中書命畫院待詔繪畫上欲有記問者精攷¶
圖籍故命彦若六年十月戊戍上十八路圖一及圖副¶
二十卷八年六月辛丑劉師旦言九域圖訛舛請刪定¶
既成王存言不繪地形難以稱圖更名九域志(見/後)　康¶
定二年十月甲午分陜西為四路(秦鳯韓琦涇原王沿/環慶范仲淹鄜延龐)¶
(籍/)仁宗初晏殊以十八路州軍三百六十餘所為圖上¶
<pb:KR3k0032_WYG_014-36b>¶
之表曰周公辨九州之土壤以奠民居蕭何收天下之¶
圖籍以定帝業　太宗分天下為十五路後天聖八年¶
分江南為東西又增三路為十八路一京東二京西三¶
河北四河東五陜西六淮南七江南東八江南西九湖¶
南十湖北十一兩浙十二福建十三益(嘉祐四年/改成都)十四¶
梓十五利十六䕫十七廣東十八廣西咸平四年三月¶
辛巳分川峽為四路慶厯八年分河北為四路(定州髙/陽真定)¶
(大名/)皇祐五年十二月二十七日壬戌以京東曹州京¶
<pb:KR3k0032_WYG_014-37a>¶
西陳許鄭滑州為輔郡置京畿轉運使(至和二年十/月己丑罷)熙¶
寧五年八月二十四日分京西為南北九月二十二日¶
分淮南為東西十二月十三日分陜西為永興秦鳯兩¶
路六年七月乙丑分河北為東西又分永興鄜延環慶¶
秦鳯涇原熙河為六路¶
　　　祥符州縣圖經¶
隋有諸州圖經集一百卷　景德四年二月乙亥命學¶
士邢昺呂祐之杜鎬戚綸陳彭年編集車駕所經古跡¶
<pb:KR3k0032_WYG_014-37b>¶
庚辰(十二日一云/十四日勅)真宗因覽西京圖經有所未備詔諸¶
路州府軍監以圖經校勘編入古蹟選文學之官纂修¶
校正補其闕畧來上及諸路以圖經獻詔知制誥孫僅¶
待制戚綸真集賢院王隨評事宋綬邵煥校定僅等以¶
其體製不一遂加例重修命翰學李宗諤知制誥王曾¶
領其事又增張知白晏殊又擇選人李垂韓羲等六人¶
參其事祥符元年四月戊子龍圖待制戚綸請令修圖¶
經官先修東封所過州縣圖經進内仍賜中書密院崇¶
<pb:KR3k0032_WYG_014-38a>¶
文院各一本以備檢閲從之三年十二月丁巳書成凡¶
一千五百六十六卷(目録/二卷)宗諤等上之詔嘉奬賜器幣¶
命宗諤為序又詔重修定大小圖經令職方牒諸州謹¶
其藏每閏依本録進(景祐四年二月甲子賜御史臺至/中興書目今存九十八卷兖州)¶
(利州或附/以近事云)　序曰夏載弼成於五服職方周知於數要¶
其後地志起於史官郡記出於風土昔漢蕭何先收圖¶
籍趙充國圖上方略光武按司空輿地圖封諸子李恂¶
使幽州圖山川並燮定封域章施丹采今閏年諸州土¶
<pb:KR3k0032_WYG_014-38b>¶
地圖亦其比也圖則作繪之名經則載言之别景德丁¶
未歲展孝山園循功鼎邑覽山河之形勝酌方志之前¶
聞勅土訓而夾車校地官之著籍亟詔方州精加綜輯¶
曾未半載悉上送官毛舉百代派引九流舉春秋筆削¶
之規遵史臣廣備之法立言之本勸戒為宗守令循良¶
罔不採尋畯良攸産徃諜備傳自餘經界之疆畔道里¶
之邇遐版賦耗登軌迹昭晦土毛良苦氣俗剛柔具有¶
差品無相奪倫　凡京府二次府八州三百五十二軍¶
<pb:KR3k0032_WYG_014-39a>¶
四十五監十四縣千二百五十三　祥符四年八月十¶
八日中書門下牒别寫録頒下諸道圖經新本共三百¶
四十二本　祥符四年正月戊子命錢易陳越劉子儀¶
宋綬修所過圖經(將祀/汾隂)六年十月甲戍命直集賢院石¶
中立錢易修車駕所過圖經以備顧問十二月庚辰命¶
晏殊同修(時將朝謁/太清宮)　康定元年十月癸卯詔陜西河¶
東河北轉運司各上本路地圖三本一進二送中書密¶
院　續書目有圖經七十七卷台州至筠州其間亦有¶
<pb:KR3k0032_WYG_014-39b>¶
經後人增益者　神宗史志職方掌天下圖籍周知方¶
域廣袤及郡邑鎮寨道理之逺近與古今興廢之因州¶
為之籍遇閏歲則一造圖以進　建隆四年四月林抱¶
義上辰叙二州圖　樂史&KR0019;撰掌上華夷圖一卷¶
　蘇軾為指掌圖始帝嚳汔聖朝為圖凡四十有¶
四其序曰昔蘇秦按此以說諸侯而知六國有十¶
倍之勢蕭何蔵此以相髙祖而知天下阸塞之所¶
在聚米為象馬援以度隗囂建樓以畫德&KR0073;以服南詔¶
<pb:KR3k0032_WYG_014-40a>¶
藩鎮彊梁於河北而險要詳於吉甫先零跋扈於隴西¶
而地形上於充國規制華夷靡不慿此　書目二卷不¶
知作者始自帝嚳迄于皇朝圖其疆域著其因革刋其¶
同異　熙河六州圖記一卷熙寧間陳冠撰載王¶
韶收復六州之地(圖/闕)　地理圖一卷不知作者¶
志太祖受周禪凡州府軍監一百三十九縣六百六十¶
一户九十六萬七千三百五十三建隆四年荆南來朝¶
得州府三縣十七是年平湖南得州十五監一縣六十¶
<pb:KR3k0032_WYG_014-40b>¶
六乾德三年平蜀得州府四十六縣二百四十開寶四¶
年平廣南得州六十縣二百十四八年平江南得州十¶
九軍三縣一百八太平興國二年八月盡罷天下節鎮¶
所領支郡三年陳洪進獻地得州二縣十四是年錢俶¶
獻所管得州十三軍一縣八十六四年平太原得州十¶
軍一縣四十一是年李繼捧來朝得州四縣八天下凡¶
十八路州府軍監三百二十二縣一千二百六十二東¶
西六千四百八十五里南北一萬一千六百二十里(兩/朝)¶
<pb:KR3k0032_WYG_014-41a>¶
(志州府軍監自至道中析為十五路其後稍増三路至/仁宗初有路十八云云地東南皆至于海西盡巴僰北)¶
(際中山東西云云治平四年府/州軍監增者五縣損者五十三)建隆迄治平一百四年¶
地理無太增損熙寧始務開拓未及改元种諤先取綏¶
州韓絳繼取銀州王韶取熙河章惇取懿洽謝景温取¶
徽誠熊本取南平郭逵取廣源最後李憲取蘭州沈括¶
取葭蘆等四寨紹聖三年秋迄元符二年冬陜西河東¶
建州一軍二關三城九寨二十八堡十又取青唐邈川¶
寧塞龍支等城崇寧取湟鄯等三州二十餘壘迄于重¶
<pb:KR3k0032_WYG_014-41b>¶
和建州軍不可勝紀最後建燕山雲中兩路¶
　　　祥符山川城寨圖¶
三年四月先是曹瑋張宗貴上涇原環慶兩路州軍山¶
川城寨圖己未上出以示王欽若等曰處置得宜儲備¶
詳悉華夷山川城郭險固出入戰守之要盡在是矣宜¶
令别繪二圖用樞密印一付本路一留密院令諸將按¶
圖以計事　嘉祐四年十二月乙亥知麟州王慶民上¶
麟府二州圖¶
<pb:KR3k0032_WYG_014-42a>¶
　　　天禧南京圖¶
應天府藝祖肇基之地祥符七年建南京詔即衙城為¶
大内正殿以歸德為名雖降圖營建而實未嘗行天禧¶
中王曾為守請減省舊制别為圖以進亦但報聞其後¶
僅修祥輝崇禮二門而已元豐間蘇頌自南京還朝請¶
以曾奏先修歸德一殿約為屋百間神宗亦未暇也惟¶
正門以真宗觀酺賜名重熙頒慶樓猶是雙門未嘗改¶
作(葉夢得/燕語)¶
<pb:KR3k0032_WYG_014-42b>¶
　　　康定聚米圖經¶
康定二年二月十日殿直趙珣上聚米圖經五卷珣隨¶
其父振在西邊訪五路徼外山川邑居道里凡地之利¶
害究其實作為此書韓琦薦之詔取其書并召之珣又¶
上五陣圖兵事十餘篇帝給歩騎使按陣既成臨觀之¶
宰輔奏用兵以來䇿士之言以萬數無如珣者慶厯元¶
年五月戊午以為陜西廵檢使授兵萬人賜御鎧仗(書/日)¶
(卷同地圖進/西邊  形)¶
<pb:KR3k0032_WYG_014-43a>¶
　　　皇祐方域圖志¶
三年七月己巳(二十/一日)知制誥王洙直集賢院掌禹錫上¶
新修地理圖五十卷(國史志/三卷)圖繪要覽一卷詔賜名皇¶
祐方域圖志(㑹要云九域/志云圖記)　至和元年十二月庚子洙¶
禹錫上皇祐方域續圖¶
　　　嘉祐益部方物畧記圖賛¶
宋祁序曰嘉祐建元之明年來領州得東陽沈立所録¶
劒南風物三十八種按名索實尚未之盡逮詢西人又¶
<pb:KR3k0032_WYG_014-43b>¶
益數十物列而圖之物為之賛更名益部方物畧記兾¶
禆風土聚丘之一(禽品五獸品三鱗品六蟲品一木品/六竹品九果品八上卷茶品一花品)¶
(十七菜品五草品/六藥品九下卷)　范成大桂海虞衡志三卷馮拯畨¶
禺紀異五卷(三十門/三百事)¶
　　　元祐職方圖　天下州縣圖¶
三年四月己&KR0407;詔諸路及州各具圖開析建立沿革城¶
壁吏員户口貢賦山川地里上職方　熙寧九年八月¶
六日三司使沈括言天下州府軍監縣鎮圖其間未全¶
<pb:KR3k0032_WYG_014-44a>¶
具先曾别編次一本稍加精詳欲再於職方借圖經地¶
圖等圖草躬親編修從之　元祐三年八月丙子沈括¶
賜絹百匹以括上編修天下州縣圖故也　書目交廣¶
圖一卷熙寧中上以二廣邊機利害二十五條及邕州¶
溪洞交洞圖三本并交趾迹狀上之圖今缺不知作者¶
　至道元年府州折御卿大破契丹圖山川地形以按¶
視焉三月内臣楊守斌以地圖來上帝閲視乆之　嘉¶
祐二年正月壬午詔以河東地界圖示契丹使蕭扈¶
<pb:KR3k0032_WYG_014-44b>¶
嘉祐五年歐陽修為樞副與曾公亮考天下兵數及三¶
路屯戍多少地理逺近更為圖籍凡邊防乆闕屯戍者¶
必加蒐補六年修在政府凡兵民官吏財利之要中書¶
所當知者集為總目　元豐六年七月壬申知延州劉¶
昌祚以鄜延邊面東自義合西至德静綿亘七百里堡¶
寨踈密不齊烽燧不相應乃立為定式凡耕墾訓練戰¶
守屯戍度强弱分地望圖山川形勢上之上嘉納　舊¶
有西界對境圖自興師西討諸處所奏異同元豐五年¶
<pb:KR3k0032_WYG_014-45a>¶
六月己未詔畫五路都對境圖¶
　　　乾德道德殿華夷圖¶
見殿類　黄裳作輿地圖以木為之¶
　¶
　¶
　¶
　¶
　¶
<pb:KR3k0032_WYG_014-45b>¶
　¶
　¶
　¶
　¶
　¶
　¶
　¶
　玉海卷十四¶
