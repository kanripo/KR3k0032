#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷四
#+PROPERTY: JUAN 卷四
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷四
<pb:KR3k0032_WYG_004-1a>¶
欽定四庫全書¶
　玉海卷四¶
　　　　　　　　　　　　宋　王應麟　撰¶
　天文¶
　　儀象¶
　　　黄帝蓋天　顓頊渾儀¶
隋天文志論蓋圖晉侍中劉智云顓頊造渾儀黄帝為¶
蓋天然此二器皆古之所制但傳説者失其用昔者聖¶
<pb:KR3k0032_WYG_004-1b>¶
王正厯明時作圓蓋以圖列宿極在其中迴之以觀天¶
象分三百六十五度四分度之一以定日數日行於星¶
紀轉迴右行以為日行道欲明其四時所在春以青為¶
道夏以赤為道秋以白為道冬以黑為道四季之末各¶
十八日以黄為道蓋圖已定仰觀雖明而未正昏明分¶
晝夜故作渾儀以象天體¶
　　　堯渾儀　舜璿璣玉衡　玉儀¶
書舜典在璿璣玉衡以齊七政孔安國云璿美玉(王氏/曰璿)¶
<pb:KR3k0032_WYG_004-2a>¶
(美珠也玉説文/云璿赤  也)王者正天文之器可運轉者舜察天文¶
以審已疏云璣為運轉衡為横簫運璣使動於下以衡¶
望之漢世以來渾天儀是也(顔師古曰璣轉而衡平謂/渾天儀  馬融曰渾天儀)¶
(可旋轉故曰璣衡其横簫以觀星宿以璿玉/貴天象也日月星皆以璣衡度知盈縮進退)蔡邕云玉¶
衡長八尺孔徑一寸下端望之以視星辰蓋懸璣以象¶
天而衡望之轉璣窺衡以知星宿漢武時洛下閎鮮于¶
妄人嘗為渾天宣帝時耿壽昌始鑄銅為之象史官施¶
用焉後漢張衡作靈憲以説其狀蔡邕鄭康成陸績吳¶
<pb:KR3k0032_WYG_004-2b>¶
時王蕃晉姜岌葛洪皆論渾天之義並以渾説為長宋¶
元嘉年皮延宗又作是渾天論大史丞錢樂之鑄銅作¶
渾天儀傳於齊梁周平江陵遷其器於長安今在太史¶
書矣衡長八尺璣徑八尺圓周二丈五尺强轉而望之¶
有其法也疏春秋文曜鉤曰堯在璿璣玉衡置四&KR0049;之¶
官(注星辰日月之官各/於其方使典時職)　隋天文志書在璿璣玉衡則¶
考靈曜所謂觀玉儀之游昏明主時乃命中星也璿璣¶
中而星未中為急急則日過其度月不及其宿璿璣未¶
<pb:KR3k0032_WYG_004-3a>¶
中而星中為舒舒則日不及其度月過其宿璿璣中而¶
星中為調調則風雨時庶草繁廡而五穀登萬事康也¶
所言璿璣者謂渾天儀也春秋文曜鉤云唐堯即位羲¶
和立渾儀先儒或因星官書北斗第二星名璿第三星名¶
璣第五星名衡仍七政之言即以為北斗七星載筆之¶
官莫或之辨史遷班固猶且致疑馬季長創謂璇璣為¶
渾儀鄭康成云其運轉者為璣其持正者為衡皆以玉¶
為之吳王蕃云渾天儀者羲和之舊器謂之璣衡其為¶
<pb:KR3k0032_WYG_004-3b>¶
用也以察三光以分宿度又有渾天象者以著天體以¶
布星辰　唐志詩所紀&KR0049;天星春秋書日食星變周禮¶
測景求中分星辨國獨無所謂璿璣玉衡者豈不用於¶
三代抑法制遂亡不可復得邪不然二物莫知為何器¶
也(李淳風言周/末此器乃亡)　史記北斗七星所謂璿璣玉衡以齊¶
七政(晉志魁四星為璇璣杓三星為玉衡也後天文志/注璇璣謂北極星也玉衡謂斗九星  璇璣玉衡)¶
(占色春青黄夏赤黄/秋白黄冬黑黄星經)　隋志劉焯曰璿璣玉衡正天之¶
器帝王欽若世傳其象　晉志春秋考靈曜云分寸之¶
<pb:KR3k0032_WYG_004-4a>¶
晷代天氣以正方圓方圓以成參以規矩昏明主時乃¶
命中星觀玉儀之游鄭&KR0007;謂以玉為渾儀也　書正義¶
引書緯璿璣鈐云¶
　　　漢靈臺銅儀　儀度¶
後漢明帝紀永平三年春正月癸巳詔曰朕奉郊祀登¶
靈臺見史官正儀度(儀謂渾儀以銅為之王者正天文/之器置於靈臺度謂日月星辰之)¶
(行度史即太/史掌天文官)夫春者嵗之始也始得其正則三時有成¶
有司其勉順時氣勸督耕桑詳刑謹罰明察單辭夙夜¶
<pb:KR3k0032_WYG_004-4b>¶
匪懈以稱朕意　張衡傳注漢名臣奏蔡邕曰言天體¶
有三家唯渾天近得其情今史官所用&KR0049;臺銅儀則其¶
法也　黄圖清臺後更曰靈臺述征記曰上有渾儀張¶
衡所製衡生安順之間其殆鄧平之圓儀乎　厯志永¶
元十四年十一月甲寅詔曰漏所以節時分定昏明昏¶
明長短起於日去極逺近當據儀度下參晷景¶
　　　漢賈逵黄道銅儀　甘露圖儀　渾天圖儀¶
後漢和帝永元十五年七月甲辰詔造大史黄道銅儀¶
<pb:KR3k0032_WYG_004-5a>¶
以正星辰之度　律厯志章帝元和二年太初失天益¶
逺遂下詔施行四分厯和帝永元四年復令史官以九¶
道法&KR0049;&KR0076;望左中郎將賈逵論曰臣前上傅安等用黄¶
道度日月&KR0076;望多近史官一以赤道度之不與日月同¶
於今厯&KR0076;望差一日以上輒奏以為變至以為日却縮¶
退行於黄道自得行度不為變願請太史官日月宿簿¶
及星度課與待詔星象考校奏可臣謹案前對言冬至¶
日去極一百一十五度夏至日去極七十五度春秋分¶
<pb:KR3k0032_WYG_004-5b>¶
日去極九十一度洪範日月之行則有冬有夏五紀論¶
日月循黄道南至牽牛北至東井率日日行一度月行¶
十三度十九分度七也以今太史官&KR0049;注考元和二年¶
九月以來皆如安言問典星待詔姚崇井畢等十二人¶
皆曰星圖有規法日月實從黄道官無其器不知施行¶
案甘露二年大司農中丞耿壽昌以圖儀度日月行考¶
驗天運狀日月行至牽牛東井日過度月至十五度至¶
婁角日行一度月行十三度赤道使然此前世所共知¶
<pb:KR3k0032_WYG_004-6a>¶
也如言黄道有驗合天日無前却&KR0076;望不差一日比用¶
赤道宻近宜施用(逵論又曰石氏星經黄道規牽牛初/直斗二十度去極二十五度於赤道)¶
(斗二十/一度也)案逵論永元四年也至十五年七月甲辰詔書¶
造太史黄道銅儀合二十八宿凡三百六十五度四分¶
度之一冬至日在牛十九度四分度之一史官以校日¶
月行參&KR0076;望雖宻近而不為注日儀黄道與度轉運難¶
以&KR0049;是以少循其事(隋志同唐㑹要一行上疏謂在五/年合考  後厯志虞恭宗訢等議)¶
(孝章皇帝厯度審正圖儀晷漏與天相應不可復尚蔡/邕議馮光陳晃厯以考靈曜二十八宿度數與甘石舊)¶
<pb:KR3k0032_WYG_004-6b>¶
(文錯異以今渾天圖/儀檢天文亦不合)¶
　　　漢渾天　耿壽昌員儀　晷儀　漢&KR0049;臺銅儀¶
　　　　漢葢圖(見言天/三家)¶
隋天文志論渾天儀王蕃又云又有渾天象者以著天¶
體以布星辰古舊渾象以二分為一度周七尺三寸半¶
莫知何代所造今案虞喜云洛下閎待詔太史為漢武¶
於地中轉渾天定時節作太初厯或其所制也(又見益/部耆舊)¶
(傳/)　漢和帝永元十五年賈逵始造太史黄道銅儀至¶
<pb:KR3k0032_WYG_004-7a>¶
桓帝延熹七年張衡更以銅製以四分為一度周天一¶
丈四尺六寸一分蕃以古制局小以布星辰相去稠穊¶
不得了察張衡所作又復大難可轉移蕃今所作以三¶
分為一度周天九尺五分四分之三而陸績所作渾象¶
形如鳥卵以施二道不得如法頗為乖僻然則渾天儀¶
者其制有璣有衡既動静兼狀以効二儀之情又周旋¶
衡管以考三光之分所以揆正宿度凖步盈虛采古之¶
遺法也則先儒所言圓規徑八尺漢&KR0049;臺銅儀蔡邕所¶
<pb:KR3k0032_WYG_004-7b>¶
欲寢伏其下者是也(又見上/賈逵論)　晉天文志古言天者有¶
三家一曰蓋天二曰宣夜三曰渾天漢靈帝時蔡邕於朔方¶
上書言宣夜之學絶無師法周髀術數具存考驗天狀¶
多所違失惟渾天近得其情今史官&KR0049;臺所用銅儀則¶
其法也立八尺員體而具天地之形以正黄道以察發¶
斂以行日月以步五緯精微深妙百代不易(又張衡傳/注  詳見)¶
(言天三家集後漢永安宮/銘曰&KR0049;臺  道俾司星辰)　春秋文曜鈎云唐堯即位羲¶
和立渾儀暨漢太初洛下閎鮮于妄人耿壽昌等造員¶
<pb:KR3k0032_WYG_004-8a>¶
儀以考厯度後至和帝時賈逵繼作又加黄道至順帝¶
時張衡又制渾象其後陸績亦造渾象吳時王蕃制渾¶
儀　書正義漢武時閎妄人嘗為渾天宣帝時壽昌始¶
鑄銅為之象史官施用焉張衡作靈憲説其狀蔡邕鄭¶
&KR0007;陸績晉姜岌張衡葛洪皆論渾天之義以渾説為長¶
宋皮延宗作是渾天論　&KR0045;子重黎或問渾天曰洛下¶
閎營之鮮于妄人度之耿中丞象之幾幾乎莫之能違¶
也　&KR0045;雄傳雄作太&KR0007;大潭思渾天參摹而四分之(四/分)¶
<pb:KR3k0032_WYG_004-8b>¶
(天之宿/度甲乙)極於八十一旁則三摹九据極之七百二十九¶
賛其用自天元推一晝一夜隂陽度數律厯之紀九九¶
大運與天終始故元三方九州二十七部八十一家二¶
百四十三表七百二十九賛分為三卷曰一二三與泰¶
初厯相應亦有顓頊之厯焉　漢律志武帝造太初厯¶
立晷儀(見太/初厯)¶
　　　漢張衡渾天儀　靈憲筭罔論　瑞輪　蓂莢¶
　　　　靈憲圖　璿璣¶
<pb:KR3k0032_WYG_004-9a>¶
張衡&KR0019;安帝雅聞張衡善學徵拜為郎再遷為太史令¶
遂乃研覈隂陽妙盡璇璣之正作渾天儀立八尺員體¶
以具天地之象以正黄道以察發斂以行日月以步五¶
緯著靈憲筭罔論言甚詳明(衡集無筭罔論蓋網絡天/地而筭之因名焉  衡謂)¶
(靈臺之璇璣者兼渾儀&KR0049;儀/之法置宻室中者渾象也)靈憲序曰昔在先王將步¶
天路先凖之於渾體是謂正儀立度而黄極有逌建也¶
樞運有逌稽也乃建乃稽故靈憲作興(詳見/天文)　隋志桓¶
帝延熹七年太史令張衡更以銅製渾天儀以四分為¶
<pb:KR3k0032_WYG_004-9b>¶
一度周天一丈四尺六寸一分亦於宻室中以漏水轉¶
之令伺之者閉户而唱之以告靈臺之觀天者璿璣所¶
加某星始見某星已中某星今沒皆如合符崔子玉為¶
之碑銘曰(云云見後鄭晉志同靈劉焯曰蔡邕/月令章句  &KR0007;注考  曜同衡法)張衡為¶
太史令鑄渾天儀總序經星謂之靈憲其大畧曰星者¶
體生於地精發於天紫宫為帝皇之居太微為五帝之¶
座在野象物在朝象官居其中央謂之北斗動係於占¶
實司天命四布於方為二十八宿日月運行歴示休咎¶
<pb:KR3k0032_WYG_004-10a>¶
五緯經次用彰禍福則上天之心於是見矣中外之官¶
常明者百有二十可名者三百二十為星二千五百微¶
星之數萬一千五百二十庶物蠢動咸得係命衡所鑄¶
圖遇亂湮滅星官名數亦不復存　晉志順帝時張衡¶
置渾象具内外規南北極黄赤道列二十四氣二十八¶
宿中外星官及日月五緯以漏水轉之於殿上堂内星¶
中出沒與天相應因其闕戾又轉瑞輪蓂莢於階下隨¶
月盈虛依厯開落其後陸績亦造渾象至吳時廬江王蕃¶
<pb:KR3k0032_WYG_004-10b>¶
善數術傳劉洪乾象厯依其法而制渾儀范曄稱之曰¶
範圍兩儀天地無所藴其靈(渾/天)運情機物有生不能參¶
其智(&KR0049;地/動儀)崔子玉稱之曰數術窮天地制作侔造化(義/熙)¶
(起居注十四年相國表曰平長安/獲張衡所作渾儀土圭歸之天府)　續天文志注衡著¶
靈憲渾儀畧具辰曜之本　續厯志注張衡渾儀曰赤¶
道横帶渾天之腹去極九十一度十分之五黄道斜帶¶
其腹出赤道表裏各二十四度故夏至去極六十七度¶
而強冬至去極百十五度亦強黄道斜截赤道者則春¶
<pb:KR3k0032_WYG_004-11a>¶
秋分之去極也本當以銅儀日月度之則可知也以儀¶
一嵗乃竟中間又有隂雨難卒成是以作小渾盡赤道¶
黄道　隋宇文愷曰張衡渾象以四分為一度王蕃減¶
其法(見/後)　唐志張衡靈憲圖一卷又渾天儀一巻　選¶
注張衡漏水轉渾天儀制曰蓋上又鑄金銅仙人居左¶
壺為胥徒居右壺　初學記亦引之(詳見/漏刻)　厯志章帝¶
詔曰祖堯岱宗同律度量考在機衡以正厯象庶乎有¶
益史官用太初鄧平術璇璣不正文象不稽永元十四¶
<pb:KR3k0032_WYG_004-11b>¶
年詔太常史官運儀下水官漏失天至三刻安帝永初¶
二年七月戊辰詔以變異並見百僚及郡國吏民有明¶
習隂陽之度璇璣之數者各使指變以聞　熹平四年¶
蔡邕議馮光陳晃厯以考靈曜二十八宿度數及冬至¶
日所在與今史官甘石舊文錯異不可考校以今渾天¶
圖儀檢天文亦不合於考靈曜光晃能自依其術更造¶
望儀以追天度逺有驗於圖書近有效於三光可以易¶
奪甘石窮服諸術者實宜用之難問但言圖䜟光和三¶
<pb:KR3k0032_WYG_004-12a>¶
年韓説等議日月之術日循黄道月從九道以赤道儀¶
日冬至去極俱一百一十五度其入宿也赤道在斗二¶
十一而黄道在斗十九兩儀相參日月之行曲直有差¶
以生進退張恂久在&KR0049;部能揆儀度定立術數¶
　　　漢陽嘉&KR0049;風地動儀¶
張衡順帝時為太史令陽嘉元年秋七月復造&KR0049;風地¶
動儀以精銅鑄成員徑八尺合蓋隆起形似酒樽飾以¶
篆文山龜鳥獸之形中有都柱傍行八道施關發機外¶
<pb:KR3k0032_WYG_004-12b>¶
有八龍首衘銅丸下有蟾蜍張口承之其牙機巧制皆¶
隱在樽中覆蓋周宻無際如有地動尊振則龍發機吐¶
丸而蟾蜍衘之振聲激&KR0045;伺者因此覺之雖一龍發機¶
而七首不動尋其方面乃知震之所在驗之以事合契¶
若神自書典所記未之有也嘗一龍發機而地不覺動¶
京師學者咸怪其無證後數日驛至果地震隴西於是¶
咸服其妙自此以後乃令史官記地動所從方起崔子¶
玉為其碑銘曰數術窮天地制作侔造化髙才偉藝與¶
<pb:KR3k0032_WYG_004-13a>¶
神合契蓋由平子渾儀及地動儀有驗故也(推其範圍/兩儀天地)¶
(無所藴其靈運精機/物有生不能參其智)　紀陽嘉元年七月史官始作&KR0049;¶
風地動銅儀　前志維星散句星信則地動有星守三¶
淵地動(極後四星曰句星斗/杓後三星曰維星)　隋志河中九星如鈎狀¶
曰鈎星伸則地動房宿北一小星曰鈎鈐鈎鈐之間有¶
星及疎拆則地動　晏子曰吾見句星在房心之間地¶
其動乎　隋臨孝恭著地動銅儀經一巻¶
　　　石氏渾天圖¶
<pb:KR3k0032_WYG_004-13b>¶
隋志一卷¶
　　　吳陸績渾象　渾天圖¶
晉志陸績造渾象其形如鳥卵以施二道則黄道應長¶
於赤道矣績云天東西南北徑三十五萬七千里然則¶
績以天形正員故也而渾象如鳥卵則自相違背(王蕃/論云)¶
績傳作渾天圖注易釋&KR0007;皆傳於世¶
　　　吳王蕃渾儀¶
晉志(宋志同畧孔穎達書疏載王蕃/渾天説  同見下當參考書疏)吳中常侍廬江王¶
<pb:KR3k0032_WYG_004-14a>¶
蕃善數術傳劉洪乾象厯依其法而制渾儀立論考度¶
曰前儒舊説天地之體狀如鳥卵天包地外如殻之裹¶
黄周旋無端圓如彈丸其形渾渾然故曰渾天周天三¶
百六十五度五百八十九分度之百四十五半露地上¶
半在地下其二端謂之南極北極北極出地上三十六¶
度南極入地下三十六度兩極相去一百八十二度半¶
強繞北極徑七十二度常見不隱謂之上規繞南極七¶
十二度常隱不見謂之下規赤道帶天之中去兩極各¶
<pb:KR3k0032_WYG_004-14b>¶
九十一度少強黄道日之所行也半在赤道外半在赤¶
道内與赤道東交於角五少弱西交於奎十四少強(以/兩)¶
(儀推之二道俱三百六十五度/有竒是以知天體如彈丸也)古渾象以二分為一度¶
凡周七尺三寸半分張衡更制以四分為一度凡周一¶
丈四尺六寸蕃以古制局小星辰稠穊衡器傷大難可¶
轉移更制渾象以三分為一度凡周天一丈九寸五分¶
四分分之三(增古法三尺六寸五分四分分之一減衡/法亦如之  何承天曰徑天之數蕃説近)¶
(之/)　書疏王蕃渾天説曰天之形狀似鳥卵天包地外¶
<pb:KR3k0032_WYG_004-15a>¶
猶卵之裹黄圓如彈丸故曰渾天言其形體渾渾然也¶
其術以為天半覆地上半在地下其天居地上見有一¶
百八十二度半强地下亦然北極出地上三十六度南¶
極入地下亦三十六度而嵩髙正當天之中極南五十¶
五度當嵩髙之上又其南十二度為夏至之日道又其¶
南二十四度為春秋分之日道又其南二十四度為冬¶
至之日道南下去地三十一度而已是夏至日北去極¶
六十七度春秋分去極九十一度冬至去極一百一十¶
<pb:KR3k0032_WYG_004-15b>¶
五度此其大率也其南北極持其兩端天與日月星宿¶
斜而迴轉此必古有其法遭秦而滅　隋志渾天象注¶
一卷吳散騎常侍王蕃撰　晉陽秋吳有葛衡(本作/葛衝)字¶
思真明達天官能為機巧作渾天使地居於中以機動¶
之天轉而地止以上應晷度¶
　　　吳渾天　渾天象注¶
吳志注晉陽秋曰吳有葛衡字思真改作渾天使地居¶
於中以機動之天轉而地止以上應晷度　義熙起居¶
<pb:KR3k0032_WYG_004-16a>¶
注曰十四年相國表曰間者平長安獲張衡所作渾儀¶
土圭歴代寶器謹遣奉送歸之天府　隋志劉焯云閎¶
制莫存衡造有器績有小異蕃乃事同宋有錢樂之魏¶
初晁崇等小大有殊經模不異觀蔡邕月令章句鄭&KR0007;¶
注考靈曜勢同衡法迄今不改蓋及宣夜三説並驅平¶
昕安穹四天騰沸至當不一理唯一揆豈容天體七種¶
殊説昔蔡邕自朔方上書曰以八尺之儀度知天地之¶
象古有其器而無其書常欲寢伏儀下案度成數而為立¶
<pb:KR3k0032_WYG_004-16b>¶
説書奏不許焯今立術改正舊渾　後魏盧辯傳孝武¶
西遷金石律呂晷刻渾儀皆令辯因時制宜皆合軌度¶
　隋經籍志渾天象注一卷吳散騎常侍王蕃撰¶
　　　晉渾儀¶
義熙十三年八月劉裕克長安九月先收其彞器渾儀¶
土圭記里鼓指南車及秦始皇玉璽¶
　　　宋何承天論渾天象體¶
宋志御史中丞何承天論渾象體曰天形正員而水周¶
<pb:KR3k0032_WYG_004-17a>¶
其下言四方者東陽谷日之所出西至濛汜日之所入¶
莊子云北南溟亦古之遺記四方皆水證也大中大夫¶
徐爰曰渾儀之制未詳厥始王蕃言虞書在璇璣玉衡¶
以齊七政則今渾天儀日月五星是也鄭&KR0007;説動運為¶
機持正為衡皆以玉為之渾儀羲和氏之舊器歴代相¶
傳謂之機衡而斯器設在&KR0049;臺史官禁宻學者寡得聞¶
見穿鑿之徒見七政之言因以為北斗七星遷固猶惑¶
之鄭&KR0007;超然獨見改正其説聖人復出不易斯言蕃之¶
<pb:KR3k0032_WYG_004-17b>¶
所云如此夫&KR0049;審七曜當以運行為體設器擬象焉得¶
定其盈縮設使唐虞之世已有渾儀後世孰敢非革而¶
三天之議紛然莫辯至揚雄方難蓋通渾張衡為太史¶
令乃鑄銅制範故知自衡以前未有斯儀史臣案渾天¶
廢絶故有宣蓋之論其術並疎後人莫述或問渾天於¶
揚雄雄舉洛下鮮于耿中丞三人以對則知此三人¶
創造渾儀以圖晷緯西漢長安已有其器將由䘮亂亡¶
失故衡復鑄之乎王蕃又記古渾儀尺度并張衡改制¶
<pb:KR3k0032_WYG_004-18a>¶
之文則知斯器非衡始造明矣衡所造傳至魏晉沈沒¶
戎虜績蕃舊器亦不復存晉義熙十四年髙祖平長安¶
得衡舊器儀狀雖舉不綴經星七曜　蓋天之術云出¶
周公旦訪之殷商蓋假託之説也其書號曰周髀髀者¶
表也周天之數也其術云天如覆蓋地如覆盆地中髙¶
而四隤日月隨天轉運隱地之髙以為晝夜天地相去¶
凡八萬里天地之中髙於外衡六萬里地上之髙髙於¶
天之外衡二萬里或問蓋天於揚雄雄曰蓋哉蓋哉難¶
<pb:KR3k0032_WYG_004-18b>¶
其八事鄭&KR0007;又難其二事為蓋天之學者不能通也¶
　　　後魏&KR0049;部鐵儀¶
隋天文志論渾儀後魏道武天興初令太史令晁崇修渾¶
儀以觀星象十有餘載至明元永興四年壬子詔造太¶
史&KR0049;部鐵儀以為渾天法考璿璣之正其銘曰於皇大¶
代配天比祚赫赫明明聲烈遐布爰造兹器考正宿度¶
貽法後葉永垂典故其制皆以銅鐵唯誌星度以銀錯¶
之南北柱曲抱雙規東西柱直立下有十字水平以植¶
<pb:KR3k0032_WYG_004-19a>¶
四柱十字之上以龜負雙規其餘皆與劉曜儀大同今¶
太史&KR0049;臺所用也開皇已後靈臺以後魏鐵渾天儀測¶
七曜盈縮以蓋圖列星坐分黄赤二道距二十八宿分¶
度而莫有更為渾象者仁壽四年劉焯論渾天曰今立¶
術改正舊渾不用　唐天文志李淳風奏靈臺鐵儀後¶
魏斛斯蘭所作今太史&KR0049;臺所用也¶
　　　後魏器凖圖　四術周髀宗¶
北史信都芳明筭術安豐王延明欲抄集五經筭事為¶
<pb:KR3k0032_WYG_004-19b>¶
五經宗及古今樂事為樂書又聚渾天欹器地動銅烏¶
漏刻&KR0049;風諸巧事并圖畫為器凖並令芳筭之芳自撰¶
注(隋志小説家芳/器凖圖三卷)又著四術周髀宗其序曰漢成帝時¶
學者問蓋天揚雄曰未幾也問渾天曰幾乎言蓋差而¶
渾宻也蓋器測影而造用之日久不同於祖故云未幾¶
渾器量天而作乾坤大象隱見難變故云幾乎時太史¶
令尹咸窮研晷蓋易古周法雄乃見之以為難也自昔¶
周公定景王城至漢朝蓋器一改渾天覆觀以靈憲為¶
<pb:KR3k0032_WYG_004-20a>¶
文蓋天仰觀以周髀為法覆仰雖殊大歸是一芳以渾¶
筭精微故約本省要凡述二篇合六法名四術周髀宗¶
又難李業興新厯五(闕/)又私撰厯書名曰靈憲厯筭月¶
頻大頻小食必以朔證據甄明每云何承天亦為此法¶
而不能精書未成　崔靈恩立義以渾蓋為一　晁崇¶
為太史令道武詔造渾儀¶
　　　梁渾天象　宋元嘉渾儀　小渾天　銅儀¶
隋志天文論渾天象者其制有璣而無衡梁末秘府有¶
<pb:KR3k0032_WYG_004-20b>¶
以木為之其員如九其大數圍南北兩頭有軸徧體布¶
二十八宿三家星黄赤二道及天漢等别為横規環以¶
&KR0716;其外髙下半之以象地南軸頭入地注於南植以象¶
南極北軸頭出於地上注於北植以象北極正東西運¶
轉昏明中星既應其度分至氣節亦驗在不差而已不¶
如渾儀别有衡管測揆日月分步星度者也吳太史令¶
陳苗云先賢制木為儀名曰渾天即此之謂邪由斯而¶
言儀象二器逺不相涉則張衡所造蓋亦止在渾象七¶
<pb:KR3k0032_WYG_004-21a>¶
曜而何承天莫辨儀象之異亦為乖失宋文帝元嘉十¶
三年以髙祖初克長安所得古銅渾儀狀雖畧舉不著¶
經星七曜詔太史令錢樂之採效儀象鑄銅為之五分¶
為一度徑六尺八分少周一丈八尺二寸六分少地在¶
天内不動立黄赤二道之規南北二極之規布列二十¶
八宿北斗極星置日月五星於黄道上為之杠軸以象¶
天運以水轉之昏明中星與天相符(宋志云置立漏刻/以水轉儀  隋天)¶
(文志宋元嘉中太史令錢樂之所鑄渾天銅/儀以朱黒白三色用殊三家而合陳卓之數)梁置於文¶
<pb:KR3k0032_WYG_004-21b>¶
徳殿前至如斯制以為渾儀則内缺衡管以為渾象則¶
地不在外是參兩法别為一體吳時又有葛衡明達天¶
官能為機巧改作渾天使地居於天中以機動之天動¶
而地止以上應晷度則樂之所放述也元嘉十七年又¶
作小渾天二分為一度徑二尺二寸周六尺六寸安二¶
十八宿中外官星備足以白青黄等三色珠為三家星¶
其日月五星悉居黄道亦象天運而地在其中宋元嘉¶
所造儀象開皇九年平陳後並入長安大業初移於東¶
<pb:KR3k0032_WYG_004-22a>¶
都觀象殿　隋天文志渾天儀法云天如雞子地如雞¶
子中黄孤居於天内天大而地小表裏有水天地各乘¶
水而立載水而行周天三百六十五度四分度之一中¶
分之則半覆地上半繞地下故二十八宿半見半隱天¶
轉如車轂之運也　書舜典正義宋元嘉年皮延宗作¶
是渾天論太史丞錢樂之鑄銅作渾天儀傳於齊梁周¶
遷其器於長安¶
　　　梁重雲殿銅儀　天儀説要　渾天象¶
<pb:KR3k0032_WYG_004-22b>¶
隋天文志論渾儀梁華林重雲殿所置銅儀其制有雙¶
環規又有單横規又有單規其裏又有雙環規南頭入¶
地下以象南極北頭出地上以象北極其運動得東西¶
轉以象天行雙軸之間則置衡長八尺撿其&KR1186;題是劉¶
曜光初六年史官丞南陽孔挺所造則古渾儀法也而¶
何承天徐爰著宋史以為即張衡所造其儀畧舉天狀¶
而不綴經星七曜義熙十四年定咸陽得之沈約亦云¶
然皆失之逺矣　陶&KR0042;景傳造渾天象髙三尺地居中¶
<pb:KR3k0032_WYG_004-23a>¶
天轉而不動以機動之悉與天㑹　隋志&KR0042;景撰天儀¶
説要一巻¶
　　　隋觀臺渾儀¶
隋志史臣於觀臺訪渾儀見元魏太史令晁崇所造以¶
鐵為之其規有六其外四規常定一象地形二象赤道¶
其餘象二極其内二規可運轉用合八尺之管以窺星¶
度周平齊所得隋開皇二年新都初成以置觀臺之上¶
　　　唐凝暉閣渾儀¶
<pb:KR3k0032_WYG_004-23b>¶
天文志貞觀初太史李淳風上言在璿璣玉衡以齊七¶
政則渾天儀也周禮土圭正日景以求地中有以見日¶
行黄道之驗暨於周末此器乃亡漢洛下閎作渾儀其¶
後賈逵張衡等亦各有之而推驗七曜並循赤道按冬¶
至極南夏至極北而赤道常定於中無南北之異蓋渾¶
儀無黄道久矣太宗異其説乃詔為之至七年儀成表¶
裏三重下據凖基狀如十字末植鼇足以張四表一曰¶
六合儀有天經雙規金渾緯規金常規相結於四極之¶
<pb:KR3k0032_WYG_004-24a>¶
内列二十八宿十日十二辰經緯三百六十五度二曰¶
三辰儀員徑八尺有璿璣規(㑹要有/黄道規)月遊規列宿距度¶
七曜所行轉於六合之内三曰四遊儀&KR0007;樞為軸以連¶
結玉衡游筩而貫約矩規又&KR0007;樞北樹北辰南矩地軸¶
旁轉於内玉衡在&KR0007;樞之間而南北遊仰以觀天之辰¶
宿下以識器之晷度皆用銅帝稱善置於凝暉閣用之¶
&KR0049;測閣在禁中其後遂亡(舊史閣在/太極殿内)　㑹要貞觀初李¶
淳風言靈臺&KR0049;儀是故魏遺範法制疏畧難為占步上¶
<pb:KR3k0032_WYG_004-24b>¶
令淳風改造渾儀鑄銅為之七年三月十六日(舊史/癸巳)直¶
太史將仕郎李淳風鑄渾天黄道儀成奏之(云云與/史同)淳¶
風又撰法象志以論前代渾儀得失之差(傳淳風以將/仕郎直太史)¶
(局制渾天儀詆摭前人得失著法象志七篇上之配志/李淳風法象志因漢書十二次度數以唐之州縣  焉)¶
(天詳見/  文)　盧肇海潮賦張衡考動以鑄儀淳風述時而¶
建式(謂作乙己占以儀/立式以定星辰)¶
　　　唐開元黄道游儀(銘/)　厯經　渾天圖　銅儀¶
唐天文志開元九年一行受詔改治新厯欲知黄道進¶
<pb:KR3k0032_WYG_004-25a>¶
退而太史無黄道儀左内率府兵曹參軍梁令瓉以木¶
為游儀一行是之乃奏黄道游儀古有其術而無其器¶
昔人潛思皆未能得今令瓉所為日道月交皆自然契¶
合於推步尤要請更鑄以銅鐵十一年儀成(張説表游/儀六月造)¶
(畢/)一行又曰靈臺鐵儀後魏斛蘭所作規制朴畧度¶
刻不均赤道不動乃如膠柱以考月行遲速多差多或¶
至十七度少不減十度不足以稽天象授人時淳風黄¶
道儀以玉衡璇規别帶日道傍列三百四十九交以擕¶
<pb:KR3k0032_WYG_004-25b>¶
日游法頗難術遂寢廢臣更造游儀使黄道運行以追¶
列舍之變因二分之中以立黄道交於奎軫之間二至¶
陟降各二十四度黄道内施白道月環用究隂陽朓朒¶
動合天運簡而易從可以制器垂象永傅不朽於是&KR0007;¶
宗嘉之自為之銘(又見御製年集賢注記曰學士陸去/泰題製造  月工匠姓名於盤下填)¶
(以銀字御書/填以金字)置之靈臺黄道游儀以古尺四分為度旋¶
樞雙環古所謂旋儀也南北科兩極上下循規各三十¶
四度表裏畫周天度使東西運轉如渾天游旋中旋樞¶
<pb:KR3k0032_WYG_004-26a>¶
軸長與旋環徑齊玉衡望筩置於子午左右用八柱八¶
柱相固亦表裏畫周天度雙間使樞軸及玉衡望筩旋¶
環於中也隂緯單環皆凖陽經相銜各半内外俱齊謂¶
之隂渾也内外為周天百刻天頂單環直中國人頂之¶
上東西當卯酉之中令與陽經隂緯相固如鳥殻之裹¶
黄赤道單環赤道者當天之中二十八宿之位也雙規¶
運動度穿一穴隨穴退交秋分冬至日不差繆傍在卯¶
酉之南上去天頂三十六度而横置之黄道單環日之¶
<pb:KR3k0032_WYG_004-26b>¶
所行故名黄道太陽陟降積嵗有差月及五星亦隨日¶
度出入古無其器規制不知凖的斟酌為率疏濶尤甚¶
今設此環置於赤道環内仍開合使運轉出入四十八¶
度而極畫兩方東西列度數南北列百刻可使見日知¶
時上列三百六十策與用卦相凖度穿一穴與赤道相¶
交白道月環月行有迂曲遲速與日行緩急相反古亦¶
無其器今設於黄道環内使就黄道為交合出入六度¶
以測每夜月离上畫周天度數度穿一穴擬移交㑹皆¶
<pb:KR3k0032_WYG_004-27a>¶
用銅鐵游儀四柱為龍龍能興雲雨故以飾柱柱在四¶
維龍下有山雲俱在水平槽上皆用銅其赤道帶天之¶
中以分列宿之度黄道斜運以明日月之行乃立八節¶
九限校二道差數著之厯經(舊史大衍厯經一卷/黄道圖見天文圖類)　舊¶
紀開元十三年冬十月癸丑新造銅儀成置於景運¶
門内以示百官　㑹要開元八年六月十五日左金吾¶
長史南宫説奏渾天圖有其書無其器臣修九曜占書¶
須量校星象請造兩枚(一進内一/留司占測)九年改厯沙門一行¶
<pb:KR3k0032_WYG_004-27b>¶
奏梁令瓉待制麗正書院因造游儀木樣甚精宻請更¶
以銅鐵為之十三年十月三日造成(志云十一年集賢/注記云十二年五)¶
(月/)又上疏曰云云置之靈臺以考星度二十八宿中外官¶
與古經不同者數十條又詔一行令瓉更造渾天儀(見/後)¶
　集賢注記開元十二年五月沙門一行於書院造黄¶
道游儀以進一行初奉詔改修厯經以舊無黄道游儀¶
測&KR0049;稍難梁令瓉刻木作小樣進呈上令一行參考以¶
為精宻始就院更以銅鐵為之凡二年功乃成至是上¶
<pb:KR3k0032_WYG_004-28a>¶
之上稱善令令瓉與一行考李淳風法象志更造渾儀圖御¶
制游儀銘并八分書題於輪上銘曰盈縮不&KR0317;列舍不忒¶
制器垂象永鑒無惑學士陸去泰奉勅題制造年月及工¶
匠姓名於盤下靈臺用以測&KR0049;至今存焉十三年十月院¶
中造渾儀成奉勅向敷政門外以示百寮一行改進游儀¶
之後上令鑄銅為渾規之器左衞長史梁令瓚右驍衞¶
長史桓執珪分擘規制鑄為天像徑一文具列宿赤道¶
及周天度數注水激輪令其自轉議者以為張衡靈憲¶
<pb:KR3k0032_WYG_004-28b>¶
不能踰今留東京集賢院内院中有仰觀臺即一行占¶
&KR0049;之所　六典靈臺郎凡測&KR0049;晷度以游儀為凖¶
　　　唐武成殿水運渾天　　俯視圖　新造銅儀¶
唐天文志開元十一年游儀成明皇又詔一行與令瓉¶
等鑄渾天銅儀員天之象具列宿赤道及周天度數又¶
注水激輪令其自轉一晝一夜而天運周外絡二輪綴¶
以日月令得運行每天西旋一周日東行一度月行十¶
三度十九分度之七二十九轉有餘而日月㑹三百六十¶
<pb:KR3k0032_WYG_004-29a>¶
五轉而日周天以水櫃為地平令儀半在地上半在地¶
下晦朔&KR0076;望遲速有凖立木人二於地平上其一前置¶
鼓以&KR0049;刻至一刻則自擊之其一前置鐘以&KR0049;辰至一¶
辰亦自撞之皆於櫃中各施輪軸鈎鍵關鎖交錯相持¶
置於武成殿前以示百官無幾而銅漸澁不能自轉遂¶
藏於集賢院(㑹要與/史同)當時稱其妙命之曰水運渾天(㑹/要)¶
(曰水運渾天俯視圖初張衡有/漏水轉渾天之制見  學記)　通鑑開元十三年十¶
月癸丑作水運渾天成　㑹要(舊紀/同)開元十三年(乙/丑)十¶
<pb:KR3k0032_WYG_004-29b>¶
月三日癸丑新造銅儀成置於景運門内以示百官(書/院)¶
(造游儀去年六月畢/又奉㫖更立渾儀)　張説表曰准勅命右衞兵曹長¶
史梁令瓉檢校製造於是博考傳記舊有張衡陸績王¶
蕃錢樂之並造斯器雖渾體有象而不能運行臣今鑄¶
銅為儀圓以象天使得俯察(又曰究天地之斡運/極乾坤之變化隂陽)¶
(不能逃其數度分不能隠其時紹/唐堯欽若之典遵虞舜璿玉之舊)　十八年進士¶
試新渾儀賦　隋耿詢創意造渾天儀不假人力¶
以水轉之施於闇室使髙智寳外&KR0049;天時動合符¶
<pb:KR3k0032_WYG_004-30a>¶
契¶
　　　唐盧肇渾天法　渾天賦　論¶
盧肇作海潮賦及圖取渾天為法(吳嚴畯著潮水論/  燕肅海潮圖論)¶
自古説天有六一曰渾天(張衡/所述)二曰蓋天(周髀以/為法)三曰¶
宣夜(無師/法)四曰安天(虞喜/作)五曰昕天(姚信/作)六曰穹天(虞/聳)¶
(作/)自蓋天已下蓋好竒徇異之説其增立渾天之術自¶
張平子始言天包於地周旋無端其形渾渾故曰渾天¶
言不及渾天而乖誕者五家莊子逍遥篇&KR0007;中記王仲¶
<pb:KR3k0032_WYG_004-30b>¶
任論衡(言日不/入地)山經釋氏言四天肇始學渾天術於太¶
原王軒軒以王蕃之術授焉後因演而成圖又曰舜璿¶
璣玉衡則渾儀之本法晉侍中劉智云顓頊造渾儀黄¶
帝為蓋天則此二器皆古聖王之制作也但學者失其¶
法耳説者乃云始自張衡今考其事張衡乃巧述其法¶
而揆之非始造者也虞喜又云洛下閎為漢武帝於地¶
中轉渾天定時修太初厯又知此術在平子前也賈逵¶
以永元十五年造黄道儀張衡以延熹七年更造銅儀¶
<pb:KR3k0032_WYG_004-31a>¶
其後吳王蕃陸績後魏晁崇隋劉焯皆修渾儀之法李¶
淳風因為游儀蓋與靈憲同　楊烱上元三年補校書¶
郎朝夕靈臺之下備見銅渾之象作渾天賦賦云有為¶
宣夜之學者曰天常安而不動地極深而不測有稱周¶
髀之術者曰陽動而隂靜天迴而地游天如倚蓋地若¶
浮舟太史公盱衡而告曰言宣夜者星辰不可以闊狹¶
有常言蓋天者漏刻不可以春秋各半周三徑一逺近¶
乖於辰極東井南箕曲直殊於河漢明入於地葛稚川¶
<pb:KR3k0032_WYG_004-31b>¶
所以有辭&KR0049;應於天桓君山由其發難嘗聞渾天之事¶
歟地則方如棊局天則圓如彈丸天之運也一北而物¶
生一南而物死地之平也景長而多暑景短而多寒部¶
之以三門張之以八紀其周天也三百六十五度其去¶
地也九萬一千餘里日居月諸天行地止載之以氣乘¶
之以水驗之以衡軸考之以樞機三十五官有羣生之¶
繫命一十二次當下土之封畿中衡外衡不召自至黄¶
道赤道殊途同歸昔者顓頊之命重黎司天而司地陶¶
<pb:KR3k0032_WYG_004-32a>¶
唐之命仲叔宅西而宅東其後宋有子韋鄭有裨竈魏¶
有石氏齊有甘公唐都之推星王朔之&KR0049;氣周文之視¶
日吳範之占風有以見天地之情狀識隂陽之變通(文/粹)¶
　崔良佐治詩易書春秋譔演範忘象渾天等論數十¶
篇(唐/書)　栁宗元天對云規燬魄淵太虛是屬棊施萬熒¶
咸焉是託　晉成公綏天地賦望舒彌節於九道羲¶
和正轡於中黄衆星囘而環極招搖運而指方　宋¶
志王蕃論曰三光之行不必有常術家以筭求之各¶
<pb:KR3k0032_WYG_004-32b>¶
有同異故諸家厯法參差不齊洛書甄曜度春秋考異¶
郵皆云周天一百七萬一千里一度為二千九百三十¶
二里七十一步二尺七寸四分四百八十七分分之三¶
百六十二陸績云天東西南北徑三十五萬七千里此¶
言周三徑一也考之徑一不啻周三率周百四十二而¶
徑四十五則天徑三十二萬九千四百一里一百二十¶
二步二尺二寸一分七十一分分之十周禮日至之景¶
尺有五寸謂之地中鄭衆鄭&KR0007;(云/云)以此推之日當去其¶
<pb:KR3k0032_WYG_004-33a>¶
下地八萬里矣日邪射陽城則天徑之半也天體圓如彈¶
丸地處天之半而陽城為中以句股法言之旁萬五千里¶
句也立八萬里股也從日邪射陽城&KR0076;也　晉志後秦姜¶
岌造三紀甲子元厯又著渾天論以步日於黄道駮先儒¶
之失虞喜安天論曰太史令陳季胄以先賢制木為儀名¶
曰渾天　賀道養渾天記曰昔記天體者有三渾儀莫知¶
其始書以齊七政蓋渾體也二曰宣夜夏殷之制也三曰¶
周髀非周家術也近世復有三術一曰方天興於王充二曰¶
<pb:KR3k0032_WYG_004-33b>¶
昕天起於姚信三曰安天由於虞喜皆浮説不觀唯渾天證¶
騐不疑　桓子新論曰揚子雲好天文問於黄門作渾天老¶
工曰我少能作其事但隨尺寸法度殊不曉達其意¶
　　　開寳渾天圖¶
見上¶
　　　太平興國文明殿渾儀¶
太平興國中(一作/初)司天監學生張思訓(巴中/人)自言能為¶
渾儀因獻其式上召尚方工官於禁中如式造之四年¶
<pb:KR3k0032_WYG_004-34a>¶
(己夘/嵗)正月癸卯儀成(踰年/而成)機用精至詔置文明殿(今之文/徳殿也)東¶
南隅漏室中(長編置文明殿之鐘鼓樓/志云置殿廷東鼓樓下)以思訓為渾儀¶
丞思訓敘其制度云渾儀者法天象地數有三層有地¶
軸地輪地足亦有横輪側輪斜輪定關中關小關天柱¶
七直神左撼鈴右扣鐘中擊鼓以定刻數其七直一晝¶
夜方退是日月木土火金水中有黄道天足十二神報¶
十二時刻數定晝夜長短上有天頂天牙天關天指天¶
托天束天條布三百六十五度為日月五星紫微宫及¶
<pb:KR3k0032_WYG_004-34b>¶
周天列宿并斗建黄赤二道太陽行度定寒暑進退古¶
之制作運動以水頗為疎畧寒暑無凖乃以水銀代之¶
運動不差舊制太陽晝行度皆以手運今所制取於自然自東漢¶
張衡始造至開元中詔僧一行與梁令瓉造渾天儀後¶
銅鐵漸澁不能自轉今思訓所作起為樓閣之狀數層¶
髙丈餘以木偶人為七直神揺鈴撞鐘擊鼓又作十二¶
神各直一時至其時即自執辰牌循環而出并著日月¶
星辰皆須仰視其機轉之用俱隱樓中其制頗巧得開¶
<pb:KR3k0032_WYG_004-35a>¶
元遺像(一作/法)　後梁於汴州造銅渾儀唐長興三年七¶
月繕理¶
　　　至道司天臺銅渾儀　(渾天臺/)　(法要/)¶
至道元年(乙未/嵗)十二月庚辰新鑄銅渾儀成韓顯符加¶
司天秋官正專渾天之學淳化初表請造銅儀詔給用¶
度工匠俾顯符規度擇巧匠鑄之至道元年十二月儀¶
成(沈括謂顯符所造依倣孔挺/晁崇斛蘭之法失於簡畧)太宗顧侍臣曰渾儀制¶
度廢之已久如顯符於隂陽律厯頗有性格遂令考天¶
<pb:KR3k0032_WYG_004-35b>¶
象倣古人遺意創造此器踰年而就觀其日月晦明節¶
&KR0049;盈縮星辰晷度以管一窺疎密髙下無絲毫之誤信¶
靈臺之秘寶也詔於司天監築臺置之仍以其事付史¶
館賜顯符雜綵五十疋顯符自言鑄儀制度凡九事一¶
曰定天經雙規規上均賦三百六十五度南北並立四¶
迴七十二度屬紫微宫四時常見謂之上規中一百一¶
十二度四迴二百二十度屬黄赤道近日而隱逺日而¶
見謂之中規繞南極四迴七十二度除老人星外四時¶
<pb:KR3k0032_WYG_004-36a>¶
常隱謂之下規二曰游規均賦三百六十五度以釭貫¶
於雙規顛軸之上令得左右運轉夾其規管規星逺近¶
隨天周徧無所不至三曰直矩矩於兩極之間用夾規¶
管中置關軸令其游規運轉四曰窺管使人即規管望¶
於下衡即運動於上用齊日月五星進退盈縮所至宿¶
度量衆星互相逺近之數五曰平凖輪一在水臬之上¶
上分八卦十干十二辰二十四氣七十二&KR0049;中定四維¶
日辰時正晝夜百刻六曰赤道環一乃春秋分日行赤¶
<pb:KR3k0032_WYG_004-36b>¶
道度隂陽之所交晝夜平暄凉等七曜之行中道也七¶
曰黄道環一乃日行盈縮月行九道之限五星順留伏¶
匿理厯之常數也八曰龍柱四立於平凖輪下為龍能¶
變化以御天體九曰水臬十字為之其水平滿北辰正¶
以置四隅隅水平則天地準顯符本李淳風一行之遺法¶
凡測驗皆據乾元厯(云云本一本云二年又上/&KR0049;儀  志獨著&KR0049;儀法)　顯符¶
上法要十卷(崇文目云渾/儀法要十卷)序云伏羲立渾儀測北極髙¶
下量日景短長定南北東西觀星間廣狹自伏羲甲寅¶
<pb:KR3k0032_WYG_004-37a>¶
年至皇朝大中祥符三年庚戌嵗積三千八百九十七¶
年五帝之後汔今明厯象之元知渾天之奥者僅十餘¶
朝考而論之臻至妙者裁四五漢洛下閎修渾儀測太¶
初厯云後五百年必當重製至唐李淳風果合前契貞¶
觀初淳風又言前代得失因令銅鑄至七年成起凝暉¶
閣於禁中俾侍臣瞻驗既在宮掖人莫得見後失其處¶
所&KR0007;宗命一行修大衍厯以渾儀為證梁令瓉造木式¶
一行謂其精宻思出古人遂以銅鑄今文徳殿鼓樓下¶
<pb:KR3k0032_WYG_004-37b>¶
有古木銅渾儀一制極疎畧不可放用　本&KR0019;渾儀之¶
成則司天嵗上細行歴益可致祥密渾儀之下又為龍¶
柱者以龍能變化以御天體其制有九　志顯符自著¶
經十卷上于書府銅儀之制有九¶
　　　祥符龍圖閣銅渾天儀¶
祥符三年(庚戌/嵗)閏二月甲寅(四/日)司天監言冬官正韓顯¶
符造銅渾(一作/&KR0049;)儀成詔移入龍圖閣令顯符選學生中¶
可教者傳授其業十一月戊寅(三/日)召輔臣至龍圖閣觀¶
<pb:KR3k0032_WYG_004-38a>¶
銅渾儀(閣在㑹慶殿西挾/以資政述古殿)其制為天輪二一平一側各¶
分三百六十五度又為黄赤道立管於側輪中以測日¶
月星辰行度皆無差(沈括以為景徳/中造當從國史)　按長編三年閏¶
二月甲寅冬官正韓顯符造銅渾儀成并上所著經十¶
巻其制則本唐李淳風及一行之遺法云十一月戊辰¶
徙司天臺韓顯符所造銅渾儀於龍圖閣召輔臣同觀¶
因詔顯符擇監官或子孫可教者授其業顯符自言新¶
鑄渾儀九事(云云見前至/道銅儀段)¶
<pb:KR3k0032_WYG_004-38b>¶
　　　皇祐新渾儀　崇政殿渾儀圖　渾儀總要¶
長編皇祐三年(辛夘/嵗)十二月庚辰翰林天文院新作渾¶
儀成御撰渾儀總要十卷論前代得失已而留中不出¶
　初慶厯八年十二月庚寅命翰林學士錢明逸檢閲¶
渾儀制度以聞遂命日官舒易簡于淵周琮等參用梁¶
令瓉李淳風舊制改鑄皇祐元年三月庚子上御延和¶
殿召輔臣觀新造渾儀木樣八月六日丙寅又詔輔臣¶
於崇政殿觀渾儀圖三年十二月八日司天夏官正李¶
<pb:KR3k0032_WYG_004-39a>¶
用誨言重定渾儀鑄造已成欲乞依唐李淳風一行舊¶
制紀年月以永將來從之(沈括謂皇祐中冬官正舒易/簡所造用唐梁令瓉僧一行)¶
(之法頗詳備/而失於難用)　厯志堯敇羲和制横簫以考察星度其¶
機衡用玉後世鑄銅為員儀以法天體祥符初韓顯符¶
作渾儀但游儀雙環夾望筩旋轉而黄赤道相固不動¶
皇祐初又命日官舒易簡于淵周琮等參用淳風令瓉¶
之制改鑄黄道渾儀又為漏刻圭表詔翰林學士錢明¶
逸詳其法既成置渾儀於翰林天文院之&KR0049;臺漏刻於¶
<pb:KR3k0032_WYG_004-39b>¶
文徳殿之鐘鼓樓圭表於司天監(第一重名六合儀二/名三辰三名四遊)¶
　　　熙寧渾儀浮漏表影(三議/)¶
熙寧六年(癸丑/嵗)六月辛巳(十一/日)提舉司天監陳繹云據¶
同提舉沈括言乞修造渾儀浮漏蒙下本所詳定權判¶
司天監丁洵等定以為當造造到渾儀浮漏小樣臣等¶
看詳除司天監浮漏疏謬不可用須當改造詔令依樣¶
造於司天監安置測驗比較疎宻七年六月二十一日¶
(建本云/丁亥)同提舉司天監沈括以新定渾儀浮漏表影進¶
<pb:KR3k0032_WYG_004-40a>¶
呈(括創為玉壺浮漏/銀表皆置天文院)上御迎陽門召輔臣觀之(會要云/御崇政)¶
(殿觀/之)數問括括具對所以更改之理其儀改用古尺均¶
賦辰度規環輕利黄赤道天常環並側置以北際當天¶
度省去月道令不蔽横簫增天樞為二度半以納極星¶
規環二極各設環樞以便浮運渾儀之為器三在外曰¶
體以立四方上下之位其次曰象以法天之運行常與¶
天隨其内曰璣衡璣以察緯衡以察經璣可以左右以¶
察四方之祥衡可以低昻以察上下之祥(一本通畧熙/寧七年七月)¶
<pb:KR3k0032_WYG_004-40b>¶
(癸卯修起居注沈括等上渾儀浮漏遷為右/正言賜銀絹有差  舊銅儀藏於法物庫)　七年七¶
月十日沈括上渾儀浮漏景表三議斂古今之説以求¶
數象有不合者十有三事朝廷令改造法物厯書　長¶
編七年六月辛卯詔以司天監新製渾儀浮漏於翰林¶
天文院安置提舉司天監沈括秋官正皇甫愈等賜銀¶
絹(元豐中以司天監/為太史局築&KR0049;臺)先是治平四年十一月二十四日¶
以天章待制孫思恭有厯學命看詳翰林天文院渾儀¶
　　　熙寧渾儀議¶
<pb:KR3k0032_WYG_004-41a>¶
熙寧七年七月十日沈括上渾儀議曰五星之行有疾¶
舒日月之交有見匿求其次舍經劘之㑹其法一寓於¶
日凡三百六十有五日四分日之幾一而謂之嵗周天¶
之體日别之謂之度度之離其數有二日行則舒月行¶
則疾㑹而均别之曰赤道之度日行自南而北升降四¶
十有八度而迤别之曰黄道之度度不可見其可見者¶
星也日月五星之所由有星焉當度之畫凡二十有八¶
而謂之舍舍所以挈度度所以生數也度在天者也為¶
<pb:KR3k0032_WYG_004-41b>¶
之璣衡則度在器度在器則日月五星可以轉乎器中¶
而天無所豫也天無所豫則在天者不為難知也自漢¶
以前為厯者必有璣衡其後雖有璣衡而不為厯作作¶
厯者亦不復以器自考至唐一行步大衍厯始用渾儀¶
參實故其厯所得比諸家差多臣嘗歴考古今儀象之¶
法書所謂璿璣玉衡惟鄭康成粗記其法至洛下閎製¶
圓儀賈逵又加黄道其詳皆不存於書其後張衡為銅¶
儀於宻室以水轉之蓋所謂渾象非古之璣衡也(括又/曰舊)¶
<pb:KR3k0032_WYG_004-42a>¶
(法規環一面刻周天度一面加銀丁蓋以夜&KR0049;之天/晦不可目察則以手切之古人以璿飾璣疑亦為此)吳¶
王蕃陸績皆嘗為儀及象其説謂舊以二分為一度而¶
患星辰稠概衡改用四分而患椎重難運故蕃以三分¶
為度周丈有九寸五分寸之三而具黄赤道焉至劉曜¶
時南陽孔挺製銅儀有雙規正矩子午以象天有横規¶
判儀之中以象地有特規斜絡天腹以&KR0049;赤道南北植¶
榦以法二極其中乃為游儀窺管曜太史令晁崇斛蘭¶
皆為鐵儀其規有六四常定一象赤道其二象二極乃¶
<pb:KR3k0032_WYG_004-42b>¶
定所謂雙規者也惟南北柱曲抱雙規下有縱横水平¶
以銀錯星度小變舊法而皆不言有黄道疑失傳也唐¶
李淳風别為圓儀三重其外曰六合次曰三辰又次曰¶
四游而一行以為難用其後梁令瓉更以木為游儀因淳¶
風法而附新意詔與一行雜校得失改鑄銅儀古今稱¶
其詳確至道中初鑄渾儀於司天監多因斛蘭晁崇之¶
法皇祐中改鑄渾儀於天文院始用令瓉一行之論而¶
去取交有得失臣今斂古今之説以求數象有不合者¶
<pb:KR3k0032_WYG_004-43a>¶
凡十有三事一曰舊説以中國於地為東南當令西北¶
望極星不當中北臣以中國觀之天常北倚可也古之¶
&KR0049;天者自安南都䕶府至浚儀太岳臺纔六千里而北¶
極之差凡十五度稍北不已詎知極星之不直人上也¶
臣讀黄帝素問書乃常以天中為北也常以天中為北¶
則以極星常居天中也二曰紘平設以象地體今渾儀¶
置於崇臺之上下瞰日月所出則紘不與地際相當蓋¶
渾儀考天地之體有實數有凖數衡之低昻乃所當謹¶
<pb:KR3k0032_WYG_004-43b>¶
臺之髙下非所恤也(衡凖數/臺實數)三曰當省去月環月之出¶
入專以厯法步之四曰衡之兩端以鈎股法求之下徑¶
三分上徑一度有半則兩竅相覆大小畧等五曰臣考¶
驗極星而後知天中不動處逺極星乃三度有餘而祖¶
暅窺考猶為未審今當為天極徑七度六曰新儀當側¶
規如車輪之牙而不當衡規如鼓陶其旁迫狹難賦辰¶
刻七曰新法定宿而變黄道此定黄道而變宿但可賦¶
三百六十五度而不能具餘分八曰當省去月道徙璣¶
<pb:KR3k0032_WYG_004-44a>¶
於赤道之上而黄道居下則星度易審九曰司天監三¶
辰儀設齒於環背不與横簫㑹當移列兩旁十曰舊重¶
璣椎重難運今小損其制十一曰今當變赤道與黄道¶
同法十二曰當側置黄赤道使天度出北際之外十三¶
曰當徙地紘稍下&KR0049;三辰伏見專以紘際為法自當黙¶
與天合七月癸卯新渾儀成¶
　　　元豐渾儀法要(至道渾儀/法要見上)¶
自至道用韓顯符渾儀其後司天官周琮于淵加黄道¶
<pb:KR3k0032_WYG_004-44b>¶
熙寧中舊器壞沈括更造以意增損器成數年未能定¶
與浮漏景表不應陳襄奏舊渾儀壞不可用而後所造¶
新儀考之又不合願付歐陽發詳定從之發較三家考¶
古法先為定儀奏之(元豐五年正月二十三日學士王/安禮言詳定渾儀官歐陽發言至)¶
(道皇祐之器皆差今造/渾儀浮漏木樣進呈)上召問曰浮漏以玉筒下水者¶
當堅久也對曰玉不如銅沈括嘗用玉今下水比初加¶
達矣上以為然遂命鑄新儀漏表集其説號法要　元¶
祐中蘇頌承詔詳定渾天儀器象制度為新儀象法要¶
<pb:KR3k0032_WYG_004-45a>¶
一卷　月令正義考靈耀云一度二千九百三¶
十二里千四百六十一分里之三百四十八周¶
天百七萬一千里是天圓周之里數也以圍三¶
徑一言之直徑三十五萬七千里此二十八宿¶
周迴直徑之數也然二十八宿之外上下東西¶
各有萬五千里是為四游之極謂之四表據四¶
表之内并星宿内揔有三十八萬七千里然則¶
天之中央上下正半之處十九萬三千五百里¶
<pb:KR3k0032_WYG_004-45b>¶
地在於中是地去天之數也　渾天之體雖繞於地¶
地則中央正平天則北高南下北極高於地三十六¶
度南極下於地三十六度　黄裳作渾天儀以木為¶
之¶
　　　元祐渾天儀象　法略(集英殿/儀象)¶
吏部尚書臣蘇頌先准元祐元年冬十一月詔㫖定奪¶
新舊渾儀對得新儀係至道皇祐年製造並堪行用舊¶
渾儀係熈寧中所造環器法薄水跌低墊難以行使臣¶
<pb:KR3k0032_WYG_004-46a>¶
切以儀象之法度數備存而日官所以互有論訴者蓋¶
以器未合古名亦不正至於測&KR0049;須人運動人手有髙¶
下故躔度亦從而移轉是致兩競各指得失終無定論¶
蓋古人測&KR0049;天數其法有二一曰渾天儀規地機隱於¶
内上布經躔以考日星行度寒暑進退如張衡渾天開¶
元水運銅渾是也二曰銅&KR0049;儀今新舊渾儀翰林天文¶
院與太史局所有是也又案吳中常侍王蕃云渾天儀¶
者羲和之舊器積代相傳謂之璣衡其為用也以察三¶
<pb:KR3k0032_WYG_004-46b>¶
光以分度宿者也又有渾天象者以著天體以布星辰¶
二者以考於天蓋宻矣詳此則渾天儀銅&KR0049;儀之外又¶
有渾天象凡三器也渾天象歴代罕傳其制惟書志稱¶
梁武秘府有之云是宋元嘉中所造者由是而言古人¶
&KR0049;天具此三器乃能盡妙今唯一法誠恐未得親宻然¶
則張衡之制史失其傳開元舊器唐世已亡國朝太平¶
興國初巴蜀人張思訓首創其式以獻太宗皇帝召工¶
造於禁中踰年而成詔置文明殿(今文徳/殿是也)東鼓樓下題¶
<pb:KR3k0032_WYG_004-47a>¶
曰太平渾儀自思訓死機繩斷壞無復知其法制者臣¶
昨訪得吏部守當官韓公廉通九章筭術嘗以鉤股法¶
推考天度臣切思古人言天有周髀之術其説曰髀股¶
也股表也日行周徑里數各依筭術用勾股二里差推¶
晷影極遊以為逺近之數皆得表股周人受之故曰周¶
髀若通此術則天數從可知也因説與張衡一行梁令¶
瓉張思訓法式大綱問其可以尋究依倣製造否其人¶
稱若據筭術案器象亦可成就既而撰到九章鈎股測¶
<pb:KR3k0032_WYG_004-47b>¶
驗渾天書一巻并造到木樣機輪一座臣觀其器範雖¶
不盡如古人之説然水運輪亦有巧思若令造作必有¶
可取遂具奏陳乞先創木樣進呈差官試樣如&KR0049;果有¶
凖即别造銅器奉二年八月十六日詔如臣所請置局¶
差官及專作材料等遂奏差壽州州學教授王沇之充¶
專監造作太史局夏官正周日嚴秋官正于太古冬官¶
正張仲宣等與韓公亷同充製度官局生袁惟幾苗景¶
張端節劉仲景學生侯允和于湯臣測驗晷景刻漏等¶
<pb:KR3k0032_WYG_004-48a>¶
至三年先造成小樣有㫖赴都堂呈驗造大木樣至十¶
二月工畢閏十二月二日甲辰得㫖置於集英殿臣謹¶
案歴代天文之器制範頗多法亦小異至於激水運機¶
其用則一蓋天者運行不息水者注之不竭以不竭之¶
流逐不息之運茍注挹均調則參校旋轉之勢無有差¶
舛也故張衡渾天則云室中以漏水轉之令司之者閉¶
户唱之以告靈臺之觀天者璇璣所加某星始見某星¶
始中某星今没皆如符合唐開元中詔浮圖一行與率¶
<pb:KR3k0032_WYG_004-48b>¶
府兵曹梁令瓉及諸術士更造鑄銅渾為之員天之象¶
上具列宿及周天度數注水激輪令其自轉一日一夜¶
天轉一周又别置二輪絡在天外綴以日月令得運行¶
毎天西轉一匝日正東行一度月行十三度有畸凡二¶
十九轉而日月會三百六十五轉而月行匝仍置木櫃¶
以為地平令儀半在地下又立二木偶人於地平之前¶
置鐘鼓使木人自然撞擊以&KR0049;辰刻命之曰水運渾天¶
俯視圖既成置武成殿前以示百官梁朝渾象以木為¶
<pb:KR3k0032_WYG_004-49a>¶
之其員如丸徧體布二十八宿三家星黄赤道及天河¶
等别為横規環以繞其外上下半之以象地張思訓渾¶
儀為樓數層髙丈餘中有輪軸關柱激水以輪又有神¶
直揺鈴扣鐘擊鼔毎一夜周而復始又有十二神各直¶
一時以定晝夜之長短至冬至水凝則以水銀代之故¶
無差舛按舊法日月行度皆人所運新制成於自然尤¶
為精妙然則據上所造張衡所謂靈臺之璇璣者兼渾儀¶
&KR0049;儀之法也置宻室中者渾象也故葛洪云張平子陸¶
<pb:KR3k0032_WYG_004-49b>¶
公紀之徒咸以為推步七曜之運以度厯象昏明之證¶
&KR0049;校以三八之氣考以刻漏之分占晷景之往來求形¶
驗於事情莫宻於渾象也開元水運俯視圖亦渾象也¶
思訓凖開元之法而上以蓋為紫宫旁周天度而正東¶
西轉出其新意也今則兼採諸家之説備儀象之器共¶
置一臺有二隔渾儀置於上渾象置於下樞機輪軸隱¶
中鐘鼔時刻司辰運於輪上木閣五層蔽於前司辰擊¶
鼓揺鈴執牌出沒於閣内以水激輪輪轉而儀象咸動¶
<pb:KR3k0032_WYG_004-50a>¶
此兼用諸家之法渾儀則上&KR0049;三辰之行度增黄道為¶
單環環中日見半體使望筒常指日月體常在筒竅中¶
天西行一周日東移一度此出新意也渾象則列紫宮¶
於此頂布中外官星二十八舎周天度赤黄道天河徧¶
於天體此用王蕃及隋志所説也二器皆出一機以水¶
激之不由人校之前古法之疎宻未易知而器度筭數¶
亦彷彿其遺象也虞書稱舜在璿璣玉衡以齊七政蓋¶
觀四七之中星以知節&KR0049;之早晚考靈曜曰觀玉儀之¶
<pb:KR3k0032_WYG_004-50b>¶
游昏明主時乃命中星者璿璣中而星未中為急急則¶
日過其度月不及其宿璿璣未中而星中為舒舒則日¶
不及其度月過其宿璿璣中而星中為均均則風雨時¶
庶草繁廡而五穀登萬事康由是言之觀璿璣中不獨¶
視天時而布政令抑欲察災祥省得失也易曰先天而¶
天不違後天而奉天時此之謂也今依月令創為四時¶
中星圖以晚昏之度附於卷後將以上備聖主南面之¶
省觀此儀象之大用也又上論渾天儀銅&KR0049;儀渾天象¶
<pb:KR3k0032_WYG_004-51a>¶
三器不同古人之說亦有所未盡陳苗謂張衡所造蓋亦止¶
在渾象七曜而何承天莫辨儀象之異若但以一名命之則¶
不能盡其妙用也今新制備二器而通三用當縂謂之渾天¶
恭&KR0049;聖鍳以正其名臣切詳周官馮相氏掌十有二辰十有¶
二月二十有八星之位辨其叙事以㑹天位保章氏掌天星¶
以志星辰日月之運動辨其吉凶以詔救政蓋嵗月辰日星¶
皆有方位知其位之所在則知其時數之常然可考而著之¶
於厯此馮相氏之所掌也若有變動非常有繫於吉凶之¶
<pb:KR3k0032_WYG_004-51b>¶
應者以時觀其象而詔其占則保章氏掌之蓋馮相氏考¶
其常所以正時而頒庶事保章氏司其變則決之於象而¶
詔救政先王分其職以為之之意也今太史局治厯辨&KR0049;¶
合為一司緣厯術有疎宻天文有常變治厯或疎則不足¶
以知其常瞻&KR0049;或惰則不足以得其變瞻&KR0049;之家茍欲合¶
其厯奏報&KR0049;簿遂容不實近者局生訟奏報之妄草澤斥¶
厯筭之疎究其所因弊或在是近令禮部秘書省官定新¶
舊儀親宻者一座行使臣已行定騐今相度且欲存留舊¶
<pb:KR3k0032_WYG_004-52a>¶
儀令厯生筭步治厯得以參驗其新造兩臺儀象制度¶
精巧兼得張衡李淳風張思訓之制以之瞻&KR0049;尤為凖¶
的今欲别為渾天儀象所以&KR0032;太史仍差官專一提舉¶
(因命頌/提舉)毎日别行奏報以此關互無容茍簡則朝廷可¶
以坐知象緯之實因之參酌中失而圖其舊政庶幾不¶
失先王馮相保章分職之意(本所乞更重作渾天儀從/之  哲宗元祐時太史局)¶
(創水運渾儀二與舊儀為三欲廢其一局生交訟不決/中書舍人林希言新儀精宻乃司天之法器然舊儀用)¶
(久宜兩存之詔宰相臨視皆/以為然由是新舊兩存不廢)木樣成又命翰林學士許¶
<pb:KR3k0032_WYG_004-52b>¶
將詳定元祐四年(己巳/嵗)三月八日己夘將言與周日嚴¶
苗景晝夜交驗與天道合詔以銅造(始製以木觀於集/英驗之不差乃以)¶
(銅/造)以元祐渾天儀象為名將乞正名渾天儀從之(時太/史局)¶
(直長趙齊良奏宋以火徳王名水運非吉兆乞更/名詔以元祐渾天儀象為名竪置於國之西南)七年¶
(壬申/嵗)四月二日詔左丞蘇頌撰渾天儀象銘頌又圖其¶
形製著為成書上之詔藏秘閣六月十四日儀象成召¶
輔臣閲之(今其法/不&KR0019;)　元符元年六月二十七日知亳州¶
林希上渾天儀象碑文(希先為吏部尚/書被命撰文)　㑹要元祐四¶
<pb:KR3k0032_WYG_004-53a>¶
年三月八日己夘詔以銅造仍以元祐渾天儀象為名¶
翰學許將等請即象為儀并為一器從之紹聖元年十¶
月十六日詔禮部秘省以新舊渾儀同測驗擇可用者¶
三年六月十三日元祐渾儀所乞修寫儀象製度法畧¶
各一部納尚書省秘閣從之　通畧初吏書蘇頌請别¶
製渾儀因命頌提舉頌邃於律厯又以吏部令史韓公¶
廉善筭術有巧思乃奏用之且授以古法為臺三層上¶
設渾(一作/&KR0049;)儀中設(一作/置)渾象下設(一作/布)司辰貫以一機¶
<pb:KR3k0032_WYG_004-53b>¶
激水轉輪不假人力時至刻臨則司辰出告星度所次¶
占&KR0049;測驗不差晷刻晝夜晦明皆可推見元祐四年三¶
月木樣成前此未有也詔翰林學士許將等詳定己夘¶
將等言晝夜校驗與天道已參合乃詔以銅造仍以元¶
祐渾天儀象為名其後將等又言前所謂渾天儀者其¶
外形圓即可徧布星度其内有璣衡即可仰窺天象若¶
儀象則兼二器有之同為一器今所見渾象别為二器¶
而渾儀占測天度之真數又以渾象置之宻室自為天¶
<pb:KR3k0032_WYG_004-54a>¶
運與儀參合若并為一器即象為儀以同正天度則兩得¶
之請更作渾天儀從之頌因其家所藏小樣而悟於心¶
令公廉布筭數年而器成大如人體人居其中有如籠¶
象因星鑿竅如星以備激輪旋轉之勢中星昏晚應時¶
皆見於竅中星官厯翁聚觀駭歎蓋古未嘗有也紹聖¶
中欲毁之林希為言得不廢　紹聖三年六月十三日¶
寫儀象制度法畧各一部納尚書省秘閣規天矩地機¶
輪隱中以察三光驗寒暑是之謂儀其圓如丸其大數¶
<pb:KR3k0032_WYG_004-54b>¶
圍以布列宿著天體是之謂象二器司天之要法也¶
縱以天經横以地渾金虯夾繞鼇雲上承三辰四游運¶
轉不息激水卬流驗之宻室横簫所望曰星其中司辰¶
告刻應以鐘鼓曰象卬觀曰儀俯視人位乎間天外地¶
内　宣和六年七月甲辰(二十/九日)詔置璣衡所以宰臣領¶
之得方士璣衡之書造小樣驗之與天運合如唐一行¶
之制請置局製造　唐一行作厯梁令瓉作黄道游儀¶
測知畢觜參&KR0017;四宿赤道宿度與舊不同皇祐初詔造¶
<pb:KR3k0032_WYG_004-55a>¶
黄道渾儀鑄銅為之自後測驗赤道宿度又十四宿與¶
一行所測不同　兩朝志自建隆迄治平五正厯象作¶
為銅儀經法具於所司¶
　　　紹興渾天儀(蓋天/)¶
二年(壬子/嵗)九月甲子詔太史局令丁師仁等造渾天儀¶
後不果成三年正月辛未(六/日)工部郎袁正功獻渾儀木¶
式(是月壬/戌進呈)十六日太史令丁師仁等請折半製造許之¶
(用銅一萬斤之先是二年十一月一日正功言渾儀/安立非子午  正則有差詔李繼宗等測驗定正)初¶
<pb:KR3k0032_WYG_004-55b>¶
東京渾儀凡四至道儀在刻漏所皇祐儀在翰林天文¶
院熙寧儀在太史局元祐儀在合臺每座約重二萬斤¶
城破皆為虜所索揚州之陷也呂頤浩得渾儀法物二¶
事獻諸朝至是折半但用鑄八千四百八斤有竒卒不¶
就五月丙辰命工部侍郎李擢提舉製造渾儀十一月¶
甲戌工部郎謝伋言宜先詢考制度敷求通曉天文厯¶
數之學如漢賈逵張衡本朝之蘇頌者參訪是非然後¶
可作望下溫州訪求蘇頌遺書考質制度初師仁等言¶
<pb:KR3k0032_WYG_004-56a>¶
若往他州則臨時定北極髙下量行移易有呂璨者言¶
師仁等所募工不知鑄法况渾天無量行更易之制若¶
用於臨安與天參合移往他州必有差忒詔别聽指揮¶
十四年四月丙戌(五/日)命太師秦檜提舉制造渾儀(秘書/省修)¶
(製/)詔有司求蘇頌遺法來上上曰宫中製成小範可窺¶
測日以晷度夜以樞星為則(樞星中/星也)非久降出用以為¶
式但廣其尺寸耳遂命内侍邵諤主其事久之乃成三¶
十二年授太史局乾道三年正月詔太史局置臺設渾¶
<pb:KR3k0032_WYG_004-56b>¶
儀測驗七政行度演造新厯慶元四年七月秘省築渾¶
儀臺髙二丈一尺　資中士人張大檝以木為蓋天言¶
可備軍幕中&KR0049;驗紹興七年夏制使席益獻諸朝¶
　　　總敘渾天¶
下閎妄人壽昌之後永平中賈逵上游儀順帝時張衡¶
妙盡璿璣之正在魏則晁崇斛蘭吳則葛衡陸績王蕃¶
隋則耿詢宋則錢樂之唐則淳風一行　黄帝題期蓋¶
圖是興顓頊御厯渾儀肇制舜徳文明璿璣齊政有周¶
<pb:KR3k0032_WYG_004-57a>¶
郅隆厥有土圭　玉儀之游銅渾之轉　義取璣衡智¶
起渾葢　神橅巧械眎古無比　治厯不難於筭平¶
朔而難於定氣差制儀不難於規赤道而難於步黄道¶
　堯厯日月玉儀是稽舜在璣衡七政攸齊課宻周髀¶
用越土圭　自舜以璣衡齊七政漢洛下閎始復創制¶
迄於隋唐代有制作其最精宻者張衡之靈憲淳風之¶
黄道令瓉之木游一行之銅渾　占&KR0049;雖有器齊平必¶
以徳　以璿為璣故運而不已者有以觀其變以玉為¶
<pb:KR3k0032_WYG_004-57b>¶
衡故躔次有度者有以定其位　蓋軒謂天轉如磨盤¶
日月星辰俱北迴求合左旋之義宣夜稱天無形質莫¶
如渾天為可據天周於氣氣周於水水周於地地内而¶
天外天大而地小　天包地地依天天體周圍皆三百¶
六十五度四分度之一徑一百二十一度四分度之三¶
天左旋東出地上西入地下一晝一夜行三百六十六¶
度四分度之一地體徑二十四度其厚半之(邵雍謂水/火土石合)¶
(而為地所謂徑二十四度乃土石之/體土石之外水接於天皆為地體)地之徑亦一百二¶
<pb:KR3k0032_WYG_004-58a>¶
十一度四分度之三　周髀序云渾天有靈憲之文¶
葢天有周髀之法　事類賦注渾天儀曰天地各¶
乘氣而立載水而浮日月星辰繞地下故二十八¶
宿半隠天轉如車轂之運　楊泉物理論曰儒家¶
立渾天以追天形從車輪焉周髀立葢天言天氣¶
循邊而行從磨石焉　王蕃渾天說曰舊說天地¶
之體狀如鳥卵天包地外猶殻之裹黄周迴如彈丸故¶
曰渾天言其形渾渾如也　天文錄曰天如欹車蓋北¶
<pb:KR3k0032_WYG_004-58b>¶
髙南下　關令内&KR0019;曰天地南午北子相去九千萬里¶
東卯西酉亦九千萬里四隅空相去九千萬里天去地¶
四十千萬里天有五億五萬五千五百五十里地亦如¶
之各以四海為脉　邵子曰天圓而地方天北髙而南¶
下是以望之如倚蓋然地東南下西北髙是以東南多¶
水西北多山也天覆地地載天天地相函故天下有地¶
地上有天又曰天以理可盡而不可以形盡渾天之術¶
以形盡天可乎　張行成曰古之言天有三家曰宣夜¶
<pb:KR3k0032_WYG_004-59a>¶
曰蓋天曰渾天宣夜之學人謂絶無師法蓋天之學惟¶
唐一行知其與渾天不異蓋天之法如繪像止得其半¶
渾天之法如塑像能得其全堯之厯象蓋天法也舜之¶
璣衡渾天法也渾法宻於蓋天創意者尚畧述作者愈詳¶
也宣夜人雖非之竊謂作者不無所見但論述者失其¶
本㫖爾郗萌記曰日月衆星自然浮生虚空之中其行¶
其止皆須氣焉此則東西運轉氣即天虛即氣也虞喜¶
曰天確乎在上有常安之形者北極不動之義天之頂¶
<pb:KR3k0032_WYG_004-59b>¶
也邵子曰望之如倚蓋此兼取蓋天之説也　朱氏書¶
說天體至圓周圍三百六十五度四分度之一繞地左¶
旋常一日一周而過一度日麗天而少遲一日繞地一¶
周無餘而常不及天一度月麗天而尤遲一日常不及¶
天十三度十九分度之七　三禮義宗聖人因躔次之¶
常定時度之變以天道既逺不可以尺度窮乃因兩耀¶
運行以一晝一夜為一度積三百六十五度四分度之一¶
而日周天蓋因星以推之取星周為度之徧故周髀云¶
<pb:KR3k0032_WYG_004-60a>¶
以牛星初來正在南方昏中之時用為求度之始東西¶
為隂陽之中故度數少南北為隂陽之極故度數多故¶
東少於南西少於北¶
　¶
　¶
　¶
　¶
　¶
<pb:KR3k0032_WYG_004-60b>¶
　¶
　¶
　¶
　¶
　¶
　¶
　¶
　玉海卷四¶
