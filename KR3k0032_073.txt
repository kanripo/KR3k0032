#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷七十三
#+PROPERTY: JUAN 卷七十三
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷七十三
<pb:KR3k0032_WYG_073-1a>¶
欽定四庫全書¶
　玉海卷七十三¶
　　　　　　　　　　　　宋　王應麟　撰¶
　禮儀¶
　　燕饗　鄉飲附¶
　君臣之分以嚴為主朝廷之禮以敬為主然一於嚴¶
　敬則情或不通無以盡忠告之益故制為燕饗之禮¶
　以通上下之情於朝曰君臣焉於燕曰賔主焉先王¶
<pb:KR3k0032_WYG_073-1b>¶
　以禮使臣之厚於此見矣¶
　　　夏鈞臺享¶
左傳昭四年六月丙午椒舉曰夏啟有鈞臺之享注在¶
河南陽翟縣南(世紀云/在縣西)啟享諸侯於此¶
　　　周宴禮　殽烝　饗禮　食禮¶
國語晉隨㑹聘于周定王饗之殽烝范子私於原公曰¶
此何禮也王召士季曰子弗聞乎禘郊之事則有全烝¶
王公立飫則有房烝(即享/禮也)親戚宴饗則有殽烝今叔父¶
<pb:KR3k0032_WYG_073-2a>¶
使士季實來惟是先王之宴禮欲以貽女余一人敢設¶
飫禘焉且惟戎翟則有體薦坐諸門外而使舌人體委¶
與之(象胥之/官也)今王室之一二兄弟以時相見將龢協典¶
禮以示民訓則無亦選其馨香擇其柔嘉潔其酒醴品¶
其百籩修其簠簋奉其犧象出其尊彛陳其鼎爼靜其¶
巾羃敬其祓除體解節折而共飲食之於是有折俎加¶
豆酬幣宴貨以示容合好嵗飫不倦時宴不淫月㑹旬¶
脩日全不忘古之善禮者將焉用全烝(詩常棣注飫私/也不脱屨升堂)¶
<pb:KR3k0032_WYG_073-2b>¶
(謂之飫箋云王者圖非常之事若議/大疑於堂則有飫禮焉聽朝為公)　左傳宣十六年¶
冬士㑹問殽烝王曰王享有體薦宴有折俎公當享卿¶
當宴王室之禮也疏禮升殽於俎皆謂之烝烝升也切¶
肉為殽升俎謂之殽烝公侯來朝王為設享則有體薦¶
薦其半體亦謂之房烝　禮掌客王合諸侯而饗禮則¶
具十有二牢庶具百物備諸侯長十有再獻凡諸侯之¶
禮上公五積侯伯四積子男三積　大行人掌大賔之¶
禮上公饗禮九獻食禮九舉出入五積三問三勞諸侯¶
<pb:KR3k0032_WYG_073-3a>¶
饗禮七獻食禮七舉出入四積再問再勞諸伯如侯禮¶
諸子饗禮五獻食禮五舉出入三積壹問壹勞諸男如子¶
禮(注饗設盛禮/以飲賔也)大國之孤執皮帛以繼小國之君出入¶
三積不問壹勞　司儀王燕則諸侯毛(朝事尊尊上爵/燕則親親上齒)¶
　大宗伯以饗燕之禮親四方之賔客　樂師饗食諸¶
侯序其樂事　鍾師饗食奏燕樂　外饗邦饗耆老孤¶
子則掌割亨饗士庶子亦如之　酒正共其酒無酌數¶
　詩鹿鳴燕羣臣嘉賔注飲之而有酬幣食之而有侑¶
<pb:KR3k0032_WYG_073-3b>¶
幣　常棣燕兄弟　伐木燕朋友故舊陳饋八簋(箋謂/食禮)¶
　湛露天子燕諸侯傳宗子將有事則族人皆侍不醉¶
而出是不親也醉而不出是渫宗也箋云天子燕諸侯¶
之禮亡　儀禮燕禮工歌鹿鳴四牡皇皇者華笙入奏¶
南陔白華華黍乃間歌魚麗笙由庚歌南有嘉魚笙崇¶
丘歌南山有臺笙由儀遂歌鄉樂周南闗雎葛覃卷耳¶
召南鵲巢采蘩采蘋大師告于樂正曰正歌備奏陔遂¶
出以樂納賔則賔及庭奏肆夏公拜受爵而奏肆夏升¶
<pb:KR3k0032_WYG_073-4a>¶
歌鹿鳴下管新宫笙入三成遂合鄉樂若舞則勺有房¶
中之樂　魯語叔孫穆子曰夫先樂金奏肆夏繁遏渠¶
天子所以饗元侯也歌文王大明緜則兩君相見之樂¶
也(餘見養/老類)　晉語公子如楚楚成王以周禮享之九獻¶
庭實旅百　左傳莊十八年春虢公晉侯朝王王饗醴¶
命之宥(注王之覲羣后始則行饗禮先置醴酒示/不忘古飲宴則命以幣物助歡敬之意)皆賜¶
玉五㲄馬三匹非禮也王命諸侯名位不同禮亦異數¶
　僖十二年王以上卿之禮饗管仲受下卿之禮二十¶
<pb:KR3k0032_WYG_073-4b>¶
五年晉侯朝王享醴命之宥二十八年獻楚俘王享醴¶
命晉侯宥(加之幣帛/以助勸也)　文四年&KR0478;武子曰諸侯朝正於¶
王王宴樂之賦湛露　成十二年晉郤至曰諸侯相朝¶
有享宴之禮享以訓共儉宴以示慈恵注享有醴薦設¶
几而不倚爵盈而不飲肴乾而不食宴則折俎相與共¶
食　襄三年晉與魏絳禮食　詩既醉序箋成王祭宗¶
廟旅酬下徧羣臣至於無筭爵故云醉焉乃見十倫之¶
義志意充滿是謂之飽徳　賔之初筵疏禮有獻酢與¶
<pb:KR3k0032_WYG_073-5a>¶
旅酬及無筭爵旅與無筭不止三爵而已故知三爵是¶
獻也酢也酬也　記禮器周旅酬六尸曾子曰周禮其¶
猶醵與(旅酬相酌王居明堂/之禮仲秋乃命國醵)中庸旅酬下為上所以逮¶
賤也燕毛所以序齒也(既祭/而燕)　說苑齊景公登酎晏子¶
修食禮以待¶
　　　周鄉飲酒禮　黨正飲酒禮¶
鄉大夫三年則大比考其徳行道藝而興賢者能者鄉¶
老及鄉大夫以禮禮賔之注以鄉飲酒之禮禮而賔之¶
<pb:KR3k0032_WYG_073-5b>¶
疏飲酒賔舉之法是也(儀禮日錄云諸侯之鄉大夫三/年將獻賢者于君以禮賔之與)¶
(之飲/酒)　黨正以禮屬民而飲酒於序以正齒位壹命齒¶
于鄉里再命齒于父族三命而不齒注正齒位者鄉飲¶
酒義所謂六十者坐五十者立侍六十者三豆七十四¶
豆八十五豆九十六豆是也建亥之月農隙教之尊長¶
養老見孝弟之道黨正飲酒禮云凡其黨之飲酒教其¶
禮事疏州長春秋行射黨正十有二月行飲酒　州長¶
春秋以禮㑹民射于州序　儀禮鄉飲酒禮主人就先¶
<pb:KR3k0032_WYG_073-6a>¶
生而謀賔介注主人謂諸侯之鄉大夫也先生鄉中致仕¶
者賔介處士賢者諸侯之鄉大夫貢士於其君古者致¶
仕大夫名曰父師士名曰少師常知鄉人之賢者是以¶
大夫就而謀之賢者為賔其次為介又其次為衆賔而¶
與之飲酒今郡國十月行此飲酒禮以黨正之說然此¶
篇無正齒位之事凡鄉黨飲酒必於民聚之時欲其見¶
化知尚賢尊長也疏鄉大夫雖行飲酒禮賔之于君其¶
君簡訖仍更行飲酒禮賔之於王周十二月即夏之十¶
<pb:KR3k0032_WYG_073-6b>¶
月漢時十月飲酒禮取黨正之文(鄉大夫飲酒是尚徳/也黨正飲酒是尚齒)¶
(也/)　衆賔之席皆不屬焉注皆獨坐明其徳各特疏鄉¶
射衆賔之席繼而西欲習衆庶未有殊别此乃特貢於¶
君故衆賔之席皆不屬焉士以上來觀禮乃有齒法¶
王制習鄉上齒注鄉謂飲酒也鄉禮春秋射國蜡而飲¶
酒養老　鄉飲酒義鄉飲酒之義主人拜迎賔于庠門¶
之外入三揖而后至階三讓而后升所以致尊讓盥洗¶
揚觶所以致絜拜至拜洗拜受拜送拜既所以致敬賔¶
<pb:KR3k0032_WYG_073-7a>¶
主象天地介僎象隂陽三賔象三光讓之三象月之三¶
日而成魄四面之坐象四時主人尊賔坐賔於西北坐¶
介於西南以輔賔賔者接人以義坐於西北主人接人¶
以徳厚坐於東南而坐僎於東北以輔主人鄉飲酒之¶
禮六十者坐五十者立侍以明尊長六十三豆七十四¶
豆八十五豆九十六豆所以明養老也合諸鄉射教之¶
鄉飲酒之禮而孝弟之行立矣注鄉飲酒謂黨正之禮¶
鄉射則州長之禮也謂之鄉者州黨鄉之屬也或則鄉¶
<pb:KR3k0032_WYG_073-7b>¶
之所居州黨鄉大夫親為主人焉疏案鄭目錄云記鄉¶
大夫飲賔于庠序之禮尊賢養老之義一則三年賔賢¶
能二則鄉大夫飲國中賢者三則州長習射飲酒四則¶
黨正蜡祭飲酒總而言之皆謂之鄉飲酒此篇兼有四¶
事鄉則三年一飲鄉大夫為主人州則一年再飲春秋¶
習射從而飲之黨則一年一飲嵗十二月因大蜡於學¶
飲酒子貢觀蜡是也　射儀孔子射於矍相之圃注先¶
行飲酒禮疏欲射之前先行鄉飲酒之禮獻賔及介獻¶
<pb:KR3k0032_WYG_073-8a>¶
衆賔之後未旅之前作相為司正至於將射轉司正為司¶
馬以鄉飲酒禮差之射禮畢旅酬之時乃使二人舉觶¶
　鄉射禮注不謀賔者時不獻賢能事輕也今郡國行¶
此禮以季春無介注雖先飲酒主於射也其序賔之禮¶
畧疏射於序鄉飲酒在庠以其序無室庠有室　秋官¶
疏萍氏幾酒不得非時時謂若酒誥惟祀兹酒及鄉飲¶
酒　月令孟冬大飲蒸注天子諸侯與其羣臣飲酒於¶
大學疏豳風序諸侯之事云躋彼公堂毛傳云公堂學¶
<pb:KR3k0032_WYG_073-8b>¶
校也黨正以禮屬民飲酒于序故云此飲酒于大學也¶
大飲饗禮當用房蒸半體之俎若黨正飲酒雖饗而用¶
殽蒸¶
　　　漢置酒雒陽南宫¶
髙祖紀五年夏六月帝置酒雒陽南宫上曰通侯諸將¶
毋敢隱朕吾所以有天下者何髙起王陵對曰云云上曰¶
三者皆人傑吾能用之所以取天下也羣臣說服(十二/年還)¶
(過沛留置/酒沛宫)¶
<pb:KR3k0032_WYG_073-9a>¶
　　　漢宴饗百官¶
通典武帝雖用夏正然每月朔朝至於十月朔猶常享¶
㑹其儀夜漏未盡七刻鐘鳴受賀及贄公侯璧二千石¶
羔千石六百石鴈四百石以下雉百官賀正月二千石¶
以上上殿稱萬嵗舉觴御坐前司空奉羮大司農奉飯奏¶
食舉樂百官受賜宴饗大作樂(詳見/元㑹)　楊僕傳士卒暴¶
露連嵗為朝㑹不置酒¶
　　　漢曲臺饗衛士(詳見/衛士)　置酒建章宫(見内/附)¶
<pb:KR3k0032_WYG_073-9b>¶
王尊傳正月行幸曲臺臨饗罷衛士　周官外饔饗士¶
庶子注士庶子衛王宫者若今時饗衛士¶
　　　漢辟雍燕禮　博士飲酒禮¶
儀禮燕禮燕朝服於寢注燕於路寢相親昵也今辟雍¶
十月行此燕禮&KR0007;冠而衣皮弁服與禮異　成紀鴻嘉¶
二年三月博士行飲酒禮有雉飛集于庭　王式傳江¶
公謂歌吹諸生曰歌驪駒注如淳曰學官自有此法酒¶
坐歌吹以相樂也　後紀和帝永元十四年三月戊辰¶
<pb:KR3k0032_WYG_073-10a>¶
臨辟雍饗射陽嘉元年三月庚寅同¶
　　　漢未央宫置酒¶
昭紀元鳯二年夏四月上自建章宮徙未央宫大置酒¶
賜郎從官帛及宗室子錢人二十萬吏民獻牛酒者賜帛¶
人一匹¶
　　　漢大酺¶
紀文帝初即位賜民爵一級女子百戶牛酒酺五日(注/文)¶
(穎曰漢律三人以上無故羣飲罰金四兩今詔酺賜得/令㑹聚飲食五日也顔師古曰酺布也王徳布於天下)¶
<pb:KR3k0032_WYG_073-10b>¶
(而合聚飲/食為酺)十六年九月令天下大酺景後元年夏大酺¶
五日武元光二年九月令民大酺五日元朔三年¶
秋同元鼎元年夏五月大酺五日太初二年三月¶
祠后土令天下大酺五日太始三年二月令天下¶
大酺五日昭元鳳四年正月丁亥帝加元服令天¶
下酺五日宣五鳳三年三月大酺五日　周禮族¶
師祭酺注因祭酺與其民以長幼相獻酬　記周¶
旅酬曾子曰周禮其猶醵與注王居明堂之禮仲秋¶
<pb:KR3k0032_WYG_073-11a>¶
乃命國醵　趙武靈王滅中山酺五日(許其羣飲也羣/飲之禁逺自周)¶
(公秦漢/因之)¶
　　　漢大饗將士¶
紀建武十三年四月大司馬吳漢自蜀還京師大饗將¶
士班勞䇿勲(光武勞饗諸將/馬武斟酌於前)六年二月山東平諸將¶
還京師置酒賞賜(二十五年春四夷朝賀帝/命大㑹勞饗賜以珍寶)　光武¶
建武十七年十月幸章陵祠舊宅置酒作樂十九¶
年九月幸南頓置酒㑹賜吏人　明帝永平二年十月¶
<pb:KR3k0032_WYG_073-11b>¶
有事十一陵㑹郡縣吏勞賜作樂三年十月幸章陵觀¶
舊廬置酒十年閠四月幸南頓勞饗三老官屬　章帝¶
建初七年九月幸鄴勞饗守令已下十月幸長安㑹郡¶
縣吏人勞賜作樂元和二年二月辛未柴告岱宗覲東¶
后饗賜王侯羣臣　和帝永元十五年十月戊申幸章¶
陵癸丑㑹宗室於舊廬勞賜作樂　安帝延光三年二¶
月辛卯柴岱宗癸巳勞賜十月丁亥㑹三輔守令掾史¶
於長安作樂　順帝永和二年十月丙午幸未央宫㑹¶
<pb:KR3k0032_WYG_073-12a>¶
守尉官屬勞賜　桓帝延熹元年五月己酉大¶
㑹公卿以下賞賜有差　馬融廣成頌羣師疊¶
伍伯校千重山疊常滿房俎無空酒正案隊膳¶
夫循行清醪車凑燔炙騎將鼓駭舉爵鍾鳴既¶
觴¶
　　漢鄉飲酒¶
志明帝永平二年三月上始帥羣臣躬養三老五更¶
于辟雍郡縣通行鄉飲酒禮于學校皆祀聖師周公孔¶
<pb:KR3k0032_WYG_073-12b>¶
子牲以犬注石渠禮論鄉射合樂而大射否何也韋&KR0007;¶
成曰鄉人本無樂故嵗時合樂以同其意諸侯故自有¶
樂故不復合鄭氏云今郡國十月行飲酒禮應劭曰漢¶
家饗射祭祀皆假士禮而行之樂縣笙磬籩俎皆如士¶
制　郅惲傳汝南太守歐陽歙十月享㑹百里内縣皆¶
齎牛酒到府讌飲時臨享禮訖惲為功曹於下坐前曰¶
司正舉觥　伏湛傳湛雖在倉卒造次必於文徳以為¶
禮樂政化之首是嵗奏行鄉飲酒禮時建武五年也¶
<pb:KR3k0032_WYG_073-13a>¶
李忠傳守丹陽(建武/六年)春秋鄉飲選用明經以變越俗¶
史記儒林傳序漢興諸儒始得修其經藝講習大射鄉¶
飲之禮　月令孟冬大飲烝鄭氏注飲酒太學其禮亡¶
今天子以燕禮郡國以鄉飲酒禮代之　儀禮注今郡¶
國十月行飲酒禮　鄉飲酒義注如今郡國下令長於¶
鄉射飲酒從太守相臨之禮也¶
　　　魏大饗六軍¶
魏志文帝為魏王延康元年六月南征七月甲午軍次¶
<pb:KR3k0032_WYG_073-13b>¶
于譙大饗六軍及譙父老百姓于邑東復租稅二年三¶
老吏民上夀明帝青龍二年八月幸夀春己未大耀兵¶
饗六軍　大饗碑云㫖酒波流肴烝陵積雖夏啓鈞¶
臺之享周成岐陽之獀高祖邑中之㑹光武舊里之宴¶
何以尚兹¶
　　　晉辟雍鄉飲禮¶
紀泰始六年十一月幸辟雍行鄉飲酒之禮賜太常博¶
士學生帛牛酒各有差　志武帝泰始六年十二月帝¶
<pb:KR3k0032_WYG_073-14a>¶
臨辟雍行鄉飲禮詔曰禮儀之廢久矣乃今復講賜太¶
常絹百疋丞博士學生酒咸寧三年恵帝元康九年復¶
行其禮　文選注束晢補亡詩序曰晢與同業疇人肄¶
修鄉飲之禮　傅&KR0007;辟雍鄉飲酒賦俎豆有數威儀翼¶
翼賔主百拜貴賤修敕嘒嘒笙磬喤喤鍾鼓琴瑟安歌¶
徳音有叙¶
　　　唐含章殿宴羣臣¶
髙祖武徳三年四月壬戌秦王平并州悉復故地帝大¶
<pb:KR3k0032_WYG_073-14b>¶
悅置酒含章殿宴羣臣極歡遣入御府賜繒綵五月辛¶
卯秦王凱旋獻捷太廟帝置酒髙㑹六年丁酉宴東征¶
官寮奏九部樂帝親舉酒屬百官己酉大㑹東征將士¶
奏九部樂¶
　　　唐&KR0007;武門宴羣臣¶
見御詩及門闕類¶
　　　唐丹霄樓宴¶
見樓類¶
<pb:KR3k0032_WYG_073-15a>¶
　　　唐鄉飲酒禮¶
紀貞觀六年七月己巳詔天下行鄉飲酒　禮樂志州¶
貢明經秀才進士孝弟旌表者行鄉飲酒之禮皆刺史¶
為主人先召鄉致事有徳者謀之賢者為賔次為介次¶
為衆賔與之行禮季冬之月正齒位則縣令為主人鄉¶
之老人年六十以上有徳望者一人為賔次為介為三¶
賔為衆賔大氐如鄉飲酒禮　㑹耍貞觀六年詔錄鄉¶
飲酒一卷攽天下每年令州縣長官親率長幼齒序有¶
<pb:KR3k0032_WYG_073-15b>¶
别遞相勸勉唐隆元年七月十九日令諸州每年行鄉¶
飲禮開元六年八月頒鄉飲酒禮令牧宰每嵗十二月¶
行之十八年宣州刺史裴耀卿上疏言臣在州與百姓¶
行禮奏樂歌至白華華黍由庚南陔等章言孝子養親¶
及羣物遂性之義或有泣者二十五年二月詔貢人申¶
送行鄉飲禮牲用少牢鄉飲樂章十七(鹿鳴三南陔一/嘉魚四崇丘一)¶
(闗雎五鵲/巢三奏)　百官志縣令每嵗季冬行鄉飲酒禮　選¶
舉志鄉貢試已長吏以鄉飲酒禮㑹屬僚設賔主陳俎¶
<pb:KR3k0032_WYG_073-16a>¶
豆備管絃牲用少牢歌鹿鳴之詩因與耆艾序長少焉¶
　韓琬傳舉茂才刺史行鄉飲餞之主人揚觶曰孝于¶
家忠于國今始充賦請行無筭爵儒林榮之　李栖筠¶
傳為常州刺史大起學校堂上畫孝友傳示諸生為鄉¶
飲禮登歌降飲人人知勸¶
　　　唐五鳯樓酺宴　立皇太子賜酺¶
通鑑開元二十三年正月乙亥耕籍田都城酺三日上¶
御五鳯樓酺晏(元/秀)舊紀二十六年六月庚子立忠王¶
<pb:KR3k0032_WYG_073-16b>¶
璵為皇大子七月己巳大赦賜民酺三日二十七年二月¶
己巳上尊號賜酺五日　張守珪傳即酺宴為飲至¶
張九齡和聖製南郊禮畢酺宴詩妙舞來平樂新聲¶
出建章幸奏承雲樂同睎湛露陽　先天二年八月戊¶
午&KR0007;宗詔酺宴山車旱船綵樓閣寳車並禁斷¶
　　　唐集仙殿麗正院賜宴¶
見院類¶
　　　唐曲江宴(賦詩/)¶
<pb:KR3k0032_WYG_073-17a>¶
㑹要(兼舊/紀)貞元四年九月重陽節賜宰臣百寮宴於曲¶
江亭帝賦詩錫之簡文士應制上自考其詩以劉太真¶
李紓等四人為上鮑防于邵等四人為次張濛殷亮等¶
二十三人為下李晟馬燧李泌三宰相詩不加考苐六¶
年二月戊辰朔百官以中和節宴曲江亭上賦詩以錫¶
之三月庚子又宴九年二月庚戌朔初以中和節賜宴¶
錢給百僚十一年上已賜宴曲江十四年上已賜宴時¶
徐州節度使張建封來朝上特令與宰相同榻而食元¶
<pb:KR3k0032_WYG_073-17b>¶
和二年上已賜宴曲江亭¶
　　　唐麟徳殿宴百寮　宴勲臣¶
㑹要(又舊/紀)貞元十二年二月己卯以寒食御麟徳殿之¶
東亭内宴於宰臣位後施畫屏風圖漢名臣仍紀其嘉¶
言善行題于下(宰臣各賜錦綵/百銀瓶盤一具)十四年二月戊午上御¶
麟徳殿宴文武百寮(於東/西廂)初奏破陣樂舞徧奏九部樂¶
先是上製中和樂舞曲至是日奏之上賦中春麟徳殿¶
㑹百寮觀新樂詩八韻令皇太子書(詩云紫殿初筵列/彤庭廣樂張成功)¶
<pb:KR3k0032_WYG_073-18a>¶
(歸輔弼致/政賴忠良)　實錄興元元年七月壬午至京師帝既還¶
宫每間日宴勲臣于麟徳殿必親閲酒饌盛陳音樂其¶
所朌賜李晟首之渾瑊次之諸宰臣及節將又次之貞¶
元四年二月戊戌麟徳殿觀宰臣晟燧及諸將㑹鞠三¶
月甲寅宴百僚于麟徳殿設九部樂内出舞馬帝製序¶
及詩賜羣臣十三年二月丁巳朔賜宰臣及兩省供奉¶
官宴曲江又寒食宴宰相於麟徳殿¶
　　　唐麟徳殿宴羣臣¶
<pb:KR3k0032_WYG_073-18b>¶
舊紀元和十三年二月乙亥御麟徳殿宴羣臣大合樂¶
凡三日頒賜有差十四年三月丁酉上以齊魯初平宴¶
羣臣於麟徳殿賜物有差¶
　　　唐興慶宫大宴¶
實錄元和十五年六月癸巳皇太后歸興慶宫穆宗率¶
六宮侍行遂合樂大宴¶
　　　唐觀徳殿飲至¶
見兵㨗　韓文公平淮西碑大饗賚功　栁子厚饗軍¶
<pb:KR3k0032_WYG_073-19a>¶
堂記曰幢牙茸纛金節析羽斾旗旟旐咸飾于下鼓以¶
鼖晉金以鐸鐃卉裳&KR0290;衣睢盱就列鉶鼎體節燔炰胾¶
炙羽鱗貍互之物沈泛醍盎之齊均飫于卒士興王之¶
舞服夷之伎揳擊吹鼔之音飛騰幻怪之容寰觀于逺¶
邇　李子卿飲至賦云醉百壺獻萬夀　飲至數實干¶
旄無虧¶
　　建隆廣徳殿宴朝貢使¶
元年八月庚午宴近臣於廣徳殿江南吳越朝貢使皆¶
<pb:KR3k0032_WYG_073-19b>¶
預¶
　　　建隆曲宴¶
元年九月辛丑宴近臣於萬春殿後九日又宴於廣徳¶
殿皆曲宴也凡曲宴無常惟上所命¶
　　　乾徳宴紫雲樓¶
四年八月九日辛丑(見樓/類)¶
　　　太平興國進士賜宴¶
二年正月戊辰御講武殿試進士賜吕䝉正以下及第¶
<pb:KR3k0032_WYG_073-20a>¶
(始分/甲次)庚午試諸科賜綠袍鞾笏錫宴開寳寺為詩一章¶
賜之　唐時禮部放牓後醵飲曲江號聞喜宴五代多¶
於佛舍名園周顯徳中官為主之上命中使典領供帳¶
甚盛三年九月甲申朔試進士加論一首自是以三題¶
為凖賜胡旦以下及第又賜綠袍鞾笏自此為定制乙¶
酉賜諸科及第始賜宴於迎春苑八年三月丙子賜王¶
世則等及第四月辛夘朔始就瓊林苑賜宴舍法行改¶
賜于辟雍宣和復舊中興士子申免賜紹興十七年十¶
<pb:KR3k0032_WYG_073-20b>¶
一月禮部侍郎周執羔請舉行舊制賜聞喜宴于禮部¶
貢院十八年六月三日就宴賜御書儒行萹¶
　　　雍熙丹鳯樓觀酺¶
元年十二月乙酉詔賜大酺三日(酺飲起自秦秦法三/人已上㑹飲則罰金)¶
(故因事賜酺吏民㑹飲過則禁之魏晉以後無聞焉唐/景雲開元天寳間嘗舉行之至是郊禋大慶故有是詔)¶
二十一日丙申御丹鳯樓觀酺召侍臣賜飲自樓前至¶
朱雀門張樂召耆老列坐樓下賜酒食二十二日(丁/酉)賜¶
羣臣宴于尚書省作詩二首以賜羣臣獻歌詩賦頌者¶
<pb:KR3k0032_WYG_073-21a>¶
數千人並付史館¶
　　　淳化鄉飲酒儀¶
淳化三年正月七日詔有司講求鄉飲酒故事命學士¶
承㫖蘇易簡等撰樂章三十四鹿鳴六南陔二嘉魚八¶
崇丘二闗雎十鵲巢六五月五日禮院詳定其儀(後不/果行)¶
政和三年正月詔州郡鹿鳴宴改為鄉飲酒五年五月¶
二十六日定貢士射儀紹興十三年四月六日禮部言¶
比部郎林保奏修定鄉飲酒矩範儀制請徧下郡國今¶
<pb:KR3k0032_WYG_073-21b>¶
取明州已行儀制與林保所具規式參酌修具鏤板攽¶
行奏可其禮有主賔僎介三賔有肅賔序賔祭酒主獻¶
賔酬主人酬介介酬衆賔修爵無筭沃洗揚觶拜送拜¶
既及約束九事十七年正月二十七日國子監請令郡¶
縣於科舉之年行於庠序二十六年四月二十七日詔¶
行於里社者聽之書目鄉飲禮三卷圖三卷紹興中鄭樵撰¶
周禮州長春秋㑹民則一嵗再飲黨正大蜡正齒位則¶
一嵗一飲鄉大夫賔賢能則三嵗一飲唐貞觀初攽其¶
<pb:KR3k0032_WYG_073-22a>¶
書於天下欲每嵗行之其後亦止行於貢士之嵗¶
　　　景徳五鳯樓觀酺¶
景徳四年二月己巳次西京七日甲戌賜西京酺三日¶
十七日甲申御五鳯樓觀酺(乙酉又御/樓凡三日)近臣預坐樓前¶
設露臺奏教坊樂端門内為山車二每車前後設樂凡¶
四部旱船四每船設樂一部凡六部樂作東西迭進召¶
洛陽父老五百人坐樓下賜飲　祥符四年三月十六¶
日己丑御五鳯樓觀賜酺十八日復御樓觀酺庚寅作¶
<pb:KR3k0032_WYG_073-22b>¶
西京大酺七言詩二首¶
　　　祥符乾元樓觀酺¶
元年正月庚寅有司上都亭驛酺宴位圖二月壬辰朔¶
御乾元門觀酺召從臣與坐二年三月十六日辛未御¶
乾元樓觀酺壬申上作觀酺五言詩賜百官四月癸巳¶
晏殊獻大酺賦召試學士院命為集賢校理四年九月¶
二十三日(癸/巳)御乾元樓觀酺大合樂二十五日乙未復¶
賜酺宴百官于錫慶院宗室于相王宫帝作大酺五言¶
<pb:KR3k0032_WYG_073-23a>¶
詩賜羣臣和丙申又作五言詩賜相王元偓以下¶
和六年二月六日戊辰御乾元樓觀酺己巳宴¶
百官于錫慶院帝作大酺七言詩羣臣皆和七年¶
十一月十日壬辰御乾元門觀酺者五日是日近¶
臣咸與宴京畿父老于樓下賜緜袍茶絹日有五¶
色暈慶雲見癸巳帝作七言詩羣臣咸和　祥符¶
元年二月丙申直史館陳越上大酺頌集賢校理¶
張象中祕閣校理劉子儀評事宋綬並上大酺詩賦詔¶
<pb:KR3k0032_WYG_073-23b>¶
付史館　劉子儀大酺賦二月初吉春日載陽皇帝乃¶
乗歩輦出披香排飛闥歴未央御南端之嶢闕臨逈望¶
之廣場百戲備萬樂張仙車九九而並騖樓船兩兩而¶
相當昭其瑞也則銀甕丹甑象其武也則青翰艅艎聲¶
砰&KR1323;兮非雷而震勢馮陵兮弗葦而航舞以七盤之妍¶
袖間以九部之清商彈筝㩎籥吹竽鼓簧有殽如阜有¶
酒如川既醉既飽無黨無偏¶
　　祥符奉元均慶樓觀酺¶
<pb:KR3k0032_WYG_073-24a>¶
七年正月二十日(己/酉)朝謁太清宫畢亳州應天府各賜¶
酺三日賜亳州樓名曰奉元均慶應天府曰重熙頒慶¶
二十三日(庚/戌)御奉元均慶樓觀酺從臣與坐宴父老於¶
樓下設山車百戲聽民縱觀二十四日辛亥復御樓賜¶
宴帝作大酺五言勸酒七言賜王旦等二十六日復觀¶
酺二十九日丙辰御重熙頒慶樓觀酺上作應天府駐¶
驆五七言詩四首示近臣¶
　　　天禧正陽門觀酺¶
<pb:KR3k0032_WYG_073-24b>¶
元年二月三日壬申御正陽門(即乾元/門也)觀酺大合樂癸¶
酉宴百官于錫慶院帝作景靈宫慶成賜酺七言詩賜¶
之二年九月二十二日庚辰御正陽門樓觀酺翌日宴¶
百官宗室帝作大酺七言十韻詩勸酒四韻詩分賜之¶
壬午上御樓觀酺宴是日慶雲見于樓上日生赤黄珥¶
四年十月五日壬午正陽門觀酺凡五日翌日癸未宴¶
百官宗室帝作七言詩賜之五年三月六日辛巳御正¶
陽門觀酺皇太子近臣並與壬午復御樓凡四日¶
<pb:KR3k0032_WYG_073-25a>¶
　　　天禧資善堂宴¶
見御詩類¶
　　　元豐集英殿宴羣臣¶
七年三月丁巳大燕羣臣于集英殿皇子延安郡王(年/九)¶
(嵗/)立侍于御座之側左僕射王珪率百官廷賀及升殿¶
上命珪與王相見久之王乃退王未出閤上特令侍宴¶
以見羣臣　熙寧二年八月四日以兩朝實録成宴近¶
臣于垂拱殿(修撰檢/討官預)元豐五年七月二十八日兩朝國¶
<pb:KR3k0032_WYG_073-25b>¶
史成宴垂拱殿¶
　　　淳熙賜燕澄碧¶
淳熙二年五月辛卯賜輔臣燕于澄碧(在苑/中)上曰朕嘗¶
觀無逸篇真後世龜鑑又語及君臣相遇之難又汎論¶
用人不可分别黨與須當盡公又曰朕常日所行乃執¶
其兩端用其中於民上曰今日所謂坐而論道豈不勝¶
絲竹管絃葉衡等各起謝　夏啓鈞臺之㑹周武在鎬¶
之飲易著需雲之象書紀槀飫之篇　周歌宴鎬漢樂¶
<pb:KR3k0032_WYG_073-26a>¶
横汾　堯樽禹膳　五嶽為豆四溟為杯　肴駟連鑣¶
酒駕方軒千鍾電釂萬燧星繁　湯鼎舜壺　天開黼¶
幄日麗繒峰　冠葢雲集樽俎星陳　需雲上覆湛露¶
下滋　置酒乎顥天之臺張樂乎膠葛之㝢撞千石之¶
鍾立萬石之虡　族居遞奏金鼓迭起鏗鎗闛鞈洞心¶
駭耳　陰陽為庖造化為宰飡元氣酌太和雲油雨霈¶
恩鴻溶而澤汪濊　葆佾陳階金匏在席戚奏翹舞籥¶
動邠詩　上應萬夀下禔百福　五筵之堂九几之室¶
<pb:KR3k0032_WYG_073-26b>¶
大小定位左右有秩禽牢餼饋交錯文質饗有嘉樂宴¶
有庭實登降好賜犧象畢出犒勞贈賄率禮無失　翠¶
鳯栖梧丹魚在藻　為俎孔碩或燔或炙為豆孔庶為¶
賓為客獻酬交錯禮儀卒度　籩豆有楚殽核為旅鐘¶
鼓既設舉醻逸逸　庭燎晰晰璧玉華光　皇慈霧洽¶
聖渥天浮　百末㫖酒酌彼金罍　亦既醉止于胥樂¶
兮　恵過加籩恩優置醴　天賜難老如岳之崇　含¶
和吐氣蹈徳詠仁　外饔百品酒正六物　台鼎資庖¶
<pb:KR3k0032_WYG_073-27a>¶
天星奉酒　羣后戾止有來雍雍豐肴萬俎㫖酒千鍾¶
　禮儀卒度物有其容晰晰庭燎喤喤鼔鐘　禮充樂¶
備簫韶九成愷樂飲酒酣而不盈　賔之初筵藹藹濟¶
濟既朝乃宴以洽百禮　觀頥養正降福孔皆¶
　¶
　¶
　¶
　¶
<pb:KR3k0032_WYG_073-27b>¶
　¶
　¶
　¶
　¶
　¶
　¶
　¶
　玉海巻七十三¶
