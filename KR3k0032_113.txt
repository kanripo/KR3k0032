#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百十三
#+PROPERTY: JUAN 卷一百十三
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百十三
<pb:KR3k0032_WYG_113-1a>¶
欽定四庫全書¶
　玉海卷一百十三¶
　　　　　　　　　　　宋　王應麟　撰¶
　學校¶
　　視學¶
　天子一入學而所教者三釋奠以教其重道合樂¶
　以教其崇徳養老以教其致孝¶
　　　周視學¶
<pb:KR3k0032_WYG_113-1b>¶
文王世子天子視學大昕鼓徴所以警衆也(注周禮/凡用樂)¶
(大胥以鼓/召學士)衆至然後天子至乃命有司行事興秩節¶
祭先師先聖焉(注不親祭之者/視學觀禮耳)有司卒事反命始之¶
養也(養老/之處)適東序釋奠於先老(注養老東序則/是視學於上庠)遂設¶
三老五更羣老之席位焉適饌省醴養老之珍具遂¶
發咏焉退脩之以孝養也反登歌清廟既歌而語以¶
成之也言父子君臣長幼之道合徳音之致禮之大¶
者也下管象舞大武大合衆以事達有神興有徳也¶
<pb:KR3k0032_WYG_113-2a>¶
正君臣之位貴賤之等焉而上下之義行矣有司告¶
以樂闋王乃命公侯伯子男及羣吏曰反養老㓜于¶
東序終之以仁也(注孝經説所謂諸侯歸各帥於/國大夫勤於朝州里&KR1710;於邑也)疏¶
天子視學謂仲春合舞季春合樂仲秋合聲於此時¶
天子親往視學也天子視學在虞庠之中有司釋奠¶
既畢入反于國明日乃之東序而養老若尋常視學¶
則於東膠中惟行養老之禮　凡大合樂必遂養老¶
注大合樂謂春入學舍菜合舞秋頒學合聲於是時¶
<pb:KR3k0032_WYG_113-2b>¶
也天子則視學焉遂養老用其明日也疏云周禮大¶
胥雖無視學之文月令季春大合樂天子親往則合¶
舞合聲之時亦親視學也　學記未卜禘不視學疏¶
皇氏云禘大祭在於夏天子諸侯視學之時必在禘¶
祭之後此視學謂考試學者經業或君親往或使有¶
司為之非天子大禮視學也若大禮視學在仲春仲¶
秋及季春文王世子注云云月令季春大合樂天子¶
率三公九卿而視學焉與此别也天子春秋視學亦¶
<pb:KR3k0032_WYG_113-3a>¶
應在春秋時祭之後　王制王親視學注習禮皆於¶
大學　月令仲春上丁命樂正習舞釋菜天子乃帥¶
三公九卿諸侯大夫親往視之仲丁又命樂正入學¶
習樂季春是月之末擇吉日大合樂天子乃率三公¶
九卿諸侯大夫親往視之　三禮義宗一年之内視¶
學有四(見養/老類)¶
　　　漢車駕幸太學¶
光武紀建武五年十月初起太學車駕還宫幸太學¶
<pb:KR3k0032_WYG_113-3b>¶
賜博士弟子各有差(朱浮傳親/臨觀饗)　桓榮傳建武十九年¶
拜為博士車駕幸太學㑹博士論難於前　紀安帝延¶
光三年三月壬戌幸太學　靈帝光和五年十二月幸¶
太學　獻帝初平四年十月太學行禮車駕幸永福城¶
門臨觀其儀賜博士以下有差¶
　　　漢臨辟雍¶
見上(學校/類)¶
　　　漢諸王㑹辟雍¶
<pb:KR3k0032_WYG_113-4a>¶
紀永平二年三月臨辟雍初行大射禮秋九月沛王輔¶
楚王英濟南王康淮陽王延東海王政來朝冬十一月¶
壬子幸辟雍初行飬老禮　中山王焉傳永平二年冬¶
諸王來㑹辟雍事畢歸蕃(紀十月中山/王焉始就國)　李尤辟雍賦¶
三后八蕃師尹羣卿載甫垂畢其儀蹌蹌¶
　　　晉幸辟雍¶
見上　傅&KR0007;有帝幸辟雍鄉飲酒賦¶
　　　魏梁後周幸太學¶
<pb:KR3k0032_WYG_113-4b>¶
魏志甘露元年四月丙辰幸太學二年五月辛未幸辟¶
雍命羣臣賦詩　齊書永平四年三月國子學講孝經¶
車駕幸學　梁書天監二年三月己丑十二月癸未幸¶
國子學親臨講肄策試胄子　後魏書太和十六年四¶
月甲寅幸皇宗學親問博士經義十七年九月壬申幸¶
太學觀石經　後周書保定三年四月戊午幸太學以¶
太傅于謹為三老而問道焉　隋書開皇十年十一月¶
辛夘幸國學(隋文遵問道之/儀觀釋奠之禮)¶
<pb:KR3k0032_WYG_113-5a>¶
　　　宋元嘉幸國子學¶
宋書元嘉二十三年九月己邜幸國子學策試諸生荅¶
問凡五十九人十月戊子賜帛¶
　　　唐幸國子學¶
紀武徳七年二月丁巳(十七/日)貞觀十四年二月丁丑(十/日)¶
皆幸國子學親臨釋奠　禮志皇帝視學設大次于學¶
堂後皇太子次于大次東設御座堂上講榻北向皇太¶
子座御座東南西向其日皇帝乘馬祭酒帥監官學生¶
<pb:KR3k0032_WYG_113-5b>¶
迎于道左皇帝入次執經侍講執如意者與文武學生¶
皆就位堂下侍中奏外辦皇帝升北階即坐皇太子乃¶
入就位在位皆再拜侍中敕皇太子王公升皆再拜乃¶
坐執讀執經釋義執如意者授侍講秉詣論義坐問所¶
疑退以如意授執者還坐皆降若賜㑹則侍中宣制皇¶
帝返次羣官既會皇帝還監官學生辭於道左　&KR0019;陸¶
徳明武徳七年髙祖已釋奠召博士徐文逺等各講經¶
徳明随方立義徧析其要帝大喜賜帛五十匹　徐文¶
<pb:KR3k0032_WYG_113-6a>¶
逺髙祖幸國學觀釋奠文逺發春秋題論難風生(詔/諸)¶
(王公子弟/各就學)　孔穎達貞觀四年為祭酒詔講孝經穎¶
逹作頌　吕温頌曰辟雍沈沈天子所臨或絃或歌¶
講古述今其徒八十纓弁森森濊貊羌髳咸詠徳音¶
羽林孤兒亦垂青衿¶
　　　建隆幸國子監¶
建隆二年十一月己巳(九/日)幸大相國寺移幸國子監¶
三年正月癸未(二十/五日)幸二月丙辰(二十/三日)幸四年四月¶
<pb:KR3k0032_WYG_113-6b>¶
丁亥(六/日)幸國子監謁文宣王廟(遂幸武/成王廟)七月丁夘¶
又幸　周顯徳二年以天福普利禪院初建國子¶
監國初又増置學舍太祖親撰先聖及亞聖賛十¶
哲以下分命宰臣兩制撰太祖三幸國子監閲土¶
木之功落成　建隆元年二月太祖幸國子監詔¶
加飾祠宇及塑繪先聖先賢先儒之像帝親製文¶
宣王及兖公二賛　藝祖即位之月首幸國學次¶
月又幸(祖宗故事云建隆元年/正月初幸二月再幸)　范祖禹於帝學¶
<pb:KR3k0032_WYG_113-7a>¶
言之曰啟祐後嗣立太平之基范百祿上哲宗視學疏¶
又言之曰祖宗隆儒師古躬化天下之意而續通鑑長¶
編會要曰厯等書皆逸不載(㨿實録本紀太祖以建/隆二年十一月始幸國)¶
(子監三年/正月又幸)　趙師民勸講箴在太祖神武披攘親¶
駕辟廱真儒有光¶
　　　太平興國幸國子監　端拱幸太學¶
太平興國四年二月二十一日(壬/子)幸國子監因幸玉津¶
園習射　端拱元年八月庚辰(二十/六日)車駕幸國子監謁¶
<pb:KR3k0032_WYG_113-7b>¶
文宣王廟命博士李覺講周易泰卦賜綵段(帛百/匹)移幸¶
玉津園習射辛巳上謂丞相曰朕昨日聽說泰卦文理¶
深奥足以為君臣鑒戒與卿等遵守之趙普等頓首謝¶
　政要上幸國子監謁文宣王畢召覺令對御講説覺¶
曰陛下六飛在御何敢輒升髙坐帝為降輦令有司張¶
㡩幕設列坐覺講泰卦從臣皆列坐因述天地感通君¶
臣相應之㫖帝説¶
講㤗卦者太宗李覺　真宗馮元　仁宗楊安國　髙¶
<pb:KR3k0032_WYG_113-8a>¶
宗髙閌¶
　　　淳化幸國子監¶
淳化五年十一月丙寅(十七/日)上幸國子監賜直講孫奭¶
五品服因幸武成王廟徧閱塑像至郭子儀曰名將無¶
震主之威宜其祀享至李晟曰徳宗播越非晟克復則¶
唐運已去咨嗟久之復幸太學賜羣臣坐時侍講李至¶
執經講堯典一篇未畢令奭講説命三篇帝曰尚書主¶
言治世之道説命最備文王得太公髙宗得傅說皆賢¶
<pb:KR3k0032_WYG_113-8b>¶
相也至事不師古以克永世匪説攸聞上曰誠哉是言¶
因歎曰何髙宗之時而有賢相如此飲從官酒三行賜¶
奭帛三十匹¶
　　　咸平幸國子監　景徳幸國子監(見觀/書)¶
咸平二年七月甲辰幸國子監謁先聖因覽壁畫三禮¶
圖移幸武成王廟復至國學命學官崔偓佺講大禹謨¶
賜緋祭酒邢昺以下銀綵還幸崇文院閱羣書命從臣¶
縱覽登祕閣觀太學聖製墨迹惻愴久之賜秘書監楊¶
<pb:KR3k0032_WYG_113-9a>¶
徽之等器帛職掌緍錢(祕丞劉鍇獻幸太學頌/九月壬午以為直史館)¶
　　　天聖幸國子監(閲三/禮圖)¶
天聖二年八月己卯(二十/四日)幸國子監謁文宣王召從臣¶
升講堂令直講馬&KR0027;符説論語一篇賜三品服已而觀¶
七十二賢讃述閲東序三禮圖因問侍講馮元三代制¶
度元引經以對又幸武成王廟還幸繼照堂宴從臣(賜/&KR0027;)¶
(符金/紫)¶
　　　慶厯幸國子監¶
<pb:KR3k0032_WYG_113-9b>¶
慶厯四年五月壬申(十一/日)幸國子監謁文宣王有司言¶
舊儀止肅揖而上再拜之(賜直講孫/復五品服)又幸武成王廟又¶
幸玉津園觀稻燕從臣射於園中上中的者九五年正¶
月己巳詔擇地建學¶
　　　元祐幸大學　榮觀集¶
元祐六年十月十五日庚午朝獻景靈宫退幸國子監¶
詣文宣王殿行釋奠禮一獻再拜幸大學御崇化堂召¶
宰臣執政官親王賜坐監官侍立學生坐東西廡侍講¶
<pb:KR3k0032_WYG_113-10a>¶
吳安詩執經祭酒豊稷講無逸終篇國子監進書籍凡¶
七十部軸上命留論語孟子各一部遂幸武成王廟肅¶
揖酌獻賜稷三品服學官賜帛先是八月戊子朔學士¶
范百禄請視學故有是舉(書目有元祐幸/大學儀一卷)　書目元祐¶
六年十月庚午釋奠大學禮成學正汪浹記視學始末¶
及以詩章賦頌奏記類為榮觀集五卷　宣和中幸太¶
學學諭莫若紀奉安宣聖訖于臨幸三十四條為崇聖¶
恢儒集三卷¶
<pb:KR3k0032_WYG_113-10b>¶
　　　崇寧幸太學辟雍¶
崇寧三年十一月四日甲戌幸太學辟雍(先是十月六/日定儀注)¶
書手詔賜司業吳絪等(學官遷秩賜章服兩/學授官免舉賜帛)宣和四年¶
三月辛酉幸太學命祭酒韋壽隆講書無逸司業權邦¶
彦講詩下武學官遷秩賜詔并御製宣聖賛(幸精㣲造/士二齋)¶
　　　紹興幸太學¶
紹興十四年二月戊子司業髙閌等上表請車駕幸大¶
學七月詔宣王復古采芑著詠於新田世祖緯文建武¶
<pb:KR3k0032_WYG_113-11a>¶
肇興於大學云云將欵謁於先聖仍備舉於舊章三月十¶
八日(己巳/)車駕幸太學祇謁先聖御崇化堂命禮部侍郎¶
秦熺執經髙閌講泰卦賜三品服遂幸飬正持志二齋¶
上覽太祖真宗徽宗所製賛文命有司悉取從祀諸賛¶
併録以進遂頒手詔賜諸生乙亥上製文宣王賛其後¶
又製七十二子賛並刋石太學(一本云出文宣三/賛刻石賜學宫)上曰¶
唐明皇作賛斥先聖先師之名非尊儒重道之意閌曰¶
尤見聖學髙出前代之上二十六年十二月二十一日¶
<pb:KR3k0032_WYG_113-11b>¶
臣僚請以御製賛石本賜諸郡學校從之¶
　　　淳熙幸太學(詔/)　講中庸九經¶
淳熙四年二月五日乙亥幸太學幸崇化堂命禮部侍¶
郎李燾執經祭酒林光朝講中庸九經一段(光朝釋行/之者一謂)¶
(一乃中庸上曰深得/聖人之㫖先儒未及)次幸武學詔曰(詔詞周必/大所草)昔我藝¶
祖開基之月首幸國學越二月又幸既宏先師之宇復¶
審象而為賛本原治道厥有深㫖太上中興開設學校¶
乘輿臨幸儒術益光肆朕纉圖儲精稽古爰以仲春謁¶
<pb:KR3k0032_WYG_113-12a>¶
欵將聖躬釋菜之禮闡中庸之義洙泗遺風儼然在¶
目朕甚嘉之夫孝於事親忠於事君學之本也業精¶
于勤行成于思學之序也子大夫其念哉當為君子¶
之儒毋慕人爵之得初降詔上諭執政曰朕得兩句¶
云云執政奏大哉王言及幸學復諭曰多士濟濟可¶
嘉四方聞之亦須興起亦幸武學文武並用弛張之¶
術也復賜錢二萬緍修葺五月二十四日詔重塑文¶
宣武成王并從祀十二位舊像權遷於首善閣下上¶
<pb:KR3k0032_WYG_113-12b>¶
謂塑像多俗王淮等奏以禁中善本宣布學官俾之¶
重塑依政和新儀制度六月十三日以幸學詔書頒¶
行諸路十九日光朝請刻訓辭于琬琰以風動四方¶
從之¶
　　　嘉泰幸太學¶
嘉泰三年正月二十八日幸太學祭酒李寅仲講尚¶
書周官篇禮部侍郎林采執經詔有勉忠孝篤行義¶
之訓¶
<pb:KR3k0032_WYG_113-13a>¶
　　　淳祐視太學¶
淳祐元年正月戊申十日臨視太學祭酒曹觱¶
講大學吏部侍郎杜範執經御製聖賢十三賛¶
宣示諸生釐正從祀隮五賢黜安石詔有明義¶
理脩文行涵養忠厚砥礪廉隅之訓　咸淳三¶
年正月二十日幸太學講中庸首章三句　親¶
屈車駕臨幸太學崇儒術也制定六經罷黜百¶
家揭正道也奮辭摛藻昭囘雲漢明聖作也祕¶
<pb:KR3k0032_WYG_113-13b>¶
殿之下錦几之上論經居前勸誦在後道問學¶
也¶
　　釋奠¶
　釋奠釋菜祭之畧者也古之入學者釋菜禮其先師¶
　其學官四時之祭乃皆釋奠釋奠有樂無尸後世不¶
　徧舉於四時獨春秋行事而已記曰釋奠必有合樂¶
　國有故則否謂凡有國各自祭其先聖先師其國之¶
　無者必合鄰國而祭之自孔子没後之學者莫不宗¶
<pb:KR3k0032_WYG_113-14a>¶
　焉天下皆宗為先聖隋唐天下州縣皆立學而釋¶
　奠之禮遂以著令¶
　　　周入學舍采　釋奠¶
春官大胥春入學舍采合舞注始入學必釋菜禮先¶
師也菜蘋繁之屬(鄭氏謂入學釋菜蘋蘩之屬始立/學釋菜芹藻之屬  禮書曰釋菜)¶
(之禮猶摰也婦人之摰棗栗腵脩若廟見則/釋菜弟子之摰束脩若禮于先師則釋菜)　占夢¶
乃舍萌于四方注舍萌猶釋菜也古書釋菜釋奠多¶
作舍字萌菜始生也　王制天子受命於祖受成於¶
<pb:KR3k0032_WYG_113-14b>¶
學出征執有罪反釋奠于學以訊馘告注釋菜奠幣¶
禮先師也詩曰在頖獻馘疏大胥云舍菜文王世子¶
亦云釋菜注云釋菜禮輕也唯釋蘋藻而已無牲牢¶
幣帛文王世子又云始立學者既興器用幣注云用¶
幣告先聖先師以器成則徒用幣而無菜亦無牲牢¶
也又云凡始立學者必釋奠於先聖先師及行事必¶
以幣是釋奠有牲牢幣帛無用菜之文今注云禮先¶
師不云祭先師則未必有牲牢也周禮宗伯師還獻¶
<pb:KR3k0032_WYG_113-15a>¶
愷於祖司馬職云愷樂獻于社不云獻愷於學者文¶
不具　月令仲春上丁命樂正習舞釋菜注將舞必¶
釋菜於先師以禮之夏小正曰丁亥萬用入學文王¶
世子凡學春官釋奠于其先師秋冬亦如之(注官謂/禮樂詩)¶
(書之官周禮曰凡有道徳者使教焉死則以為樂祖/祭於瞽宗此謂先師之類也若漢禮有髙堂生樂有)¶
(制氏詩有毛公書有伏生億可以為之也不言夏夏/從春可知也釋奠者設薦饌酌奠而已無迎尸以下)¶
(事疏釋奠無尸者主/于行禮非報功也)凡始立學者必釋奠于先聖先¶
師及行事必以幣(注謂天子命之教始立學官者也/先聖周公若孔子疏立學為重故)¶
<pb:KR3k0032_WYG_113-15b>¶
(及先聖常奠為輕故惟/祭先師  通典云周制)凡釋奠者必有合也有國故¶
則否(注國無先聖先師則所釋奠者當與鄰國合也/若唐虞有䕫伯夷周有周公魯有孔子則各自)¶
(奠之不合也曰劉敝曰合合/樂也  樂書  合舞與聲)始立學者既興器用幣¶
然後釋菜不舞不授器(注釋菜禮輕也釋奠則舞舞/則授器司馬之屬司兵司戈)¶
(司盾祭祀授舞者兵/也  釋菜于虞庠)天子視學乃命有司行事興秩¶
節祭先師先聖焉(注使有司攝其事舉常禮/不親祭之者視學觀禮耳)　適東¶
序釋奠於先老(注親奠之者/已所有事也)學記云皮弁祭菜鄭注¶
禮先聖先師又云未卜禘不視學則祭菜與視學為¶
<pb:KR3k0032_WYG_113-16a>¶
一也凡釋奠有六始立學一也四時有四通前五也¶
王制師還六也釋菜有三春入學釋菜合舞一也釁¶
器釋菜二也學記皮弁祭菜三也秋頒學合聲無釋¶
菜之文釋幣唯一即此釁器用幣是也(三禮義宗四/時入學不及)¶
(先聖天子視/學乃祭先聖)　祭義祀先賢於西學注周之小學疏¶
祭先賢所通之經各於所習之學若瞽宗則在國虞¶
庠為小學則在西郊　學之釋奠有常時者春釋奠¶
先師秋冬亦如之是也有非時者始立學天子視學¶
<pb:KR3k0032_WYG_113-16b>¶
出征執有罪反以訊馘告必釋奠焉是也釋奠或施¶
於山川廟社大祝大㑹同造廟宜社過大山川則用¶
事反則舍奠甸祝舍奠于祖廟禰亦如之是也或施¶
於學大司樂祭樂祖於瞽宗文王世子釋奠先聖先¶
師適東序釋奠於先老王制出征執有罪反釋奠以¶
訊馘告是也或曰四代之學以舜禹湯文王為先聖¶
當時左右四聖成其徳業者為先師配饗　釋奠之¶
禮有牲幣有合樂有獻酬¶
<pb:KR3k0032_WYG_113-17a>¶
　　　漢孔子廟(見羣祀類/)¶
郡國志魯國注鍾離意為魯相見仲尼廟頹毁㑹諸¶
生廟中慨然曰蔽芾甘棠勿翦勿伐況聖人廟乎遂¶
躬留治之(意别&KR0019;曰出私錢萬三千付户曹孔訢修/夫子車入廟拭几席劍履張伯除草堂下)¶
(土中得玉璧七枚伯以六枚白意堂下有甕背有丹/書意發之中有素書文曰修吾書董仲舒䕶吾車拭)¶
(吾履發吾笥鍾離意/璧有七張伯藏其一)矍相之圃在城中西南近孔子¶
廟而仲尼墓在魯城門北便之外泗水上去城一里¶
葬地葢一頃墓墳南北十歩東西十三歩髙一丈二¶
<pb:KR3k0032_WYG_113-17b>¶
尺墓前有瓴甓為祠壇方六丈與地平塋中異木以¶
百數魯人莫能識也　禮儀志永平二年三月郡縣¶
學校祀聖師周公孔子　北史劉芳&KR0019;周公廟别在洛¶
陽縁創成洛邑　漢初平五年九月益州太守高殷修周¶
公禮殿記　魏志崔林&KR0019;魯相上言漢舊立孔子廟褒成¶
侯歳時奉祠辟雍行禮必祭先師王家出榖春秋祭祀¶
魏文黄初二年正月以議郎孔羨為宗聖侯奉孔¶
子祀令魯郡修起舊廟有碑　晉武泰始三年十¶
<pb:KR3k0032_WYG_113-18a>¶
一月改封孔震奉聖亭侯又詔太學及魯國四¶
時備三牲祀孔子　梁天監四年六月庚戌初¶
立孔子廟　元魏太和十三年七月立孔子廟¶
于京師十六年二月丁未改諡宣尼曰文聖尼¶
父十九年四月庚申如魯城親祠孔子辛酉封¶
崇聖侯奉孔子祀命兖州修孔子墓更建碑銘¶
　唐貞觀三年停以周公為先聖始立孔子廟¶
堂於國學稽式舊典以仲尼為先聖顔子為先¶
<pb:KR3k0032_WYG_113-18b>¶
師俎豆干戚之容始備(政要/)　太極元年正月¶
修宣父祠廟¶
魯哀公十七年立孔子廟于故宅閱千餘載未嘗¶
出闕里漢儒所謂立學釋奠未知先聖先師為誰¶
自戴記之外無聞迨魏齊王晉武帝釋奠于學雖¶
昉見簡册而未有原廟也唐武德二年廟周孔于¶
胄監貞觀定孔子為先聖而黜周公牲牢器幣日¶
増月益¶
<pb:KR3k0032_WYG_113-19a>¶
古者惟功臣與祭大烝未聞弟子從祀于師也自建¶
武祠七十二子于孔廟然亦不出闕里也貞觀末加¶
以左卜諸儒從祀太學而武成王之祠亦倣而為之¶
總章開元以來又加諸儒以三等之爵而州縣學官¶
咸有從祀矣　先師釋者曰若髙堂生制氏毛公伏¶
生釋奠必有合釋者曰若魯之有周公孔子至如祀¶
先賢於西學祭樂祖於瞽宗&KR0019;者亦謂各於所習之¶
學祭先師夫周公孔子非周魯之所得專也經各立¶
<pb:KR3k0032_WYG_113-19b>¶
師周典豈有是哉所謂各祭其先師疑秦漢以來始有¶
之¶
　　　漢祠七十二弟子　孔子弟子籍¶
章紀元和二年二月東巡狩三月進幸魯祠孔子及七¶
十二弟子　孔僖&KR0019;元和二年春帝還過魯幸闕里以¶
太牢祠孔子及七十二人作六代樂大㑹孔氏男子二¶
十以上者六十三人命儒者講論帝曰今日之㑹卿宗¶
有光榮乎對曰陛下親屈萬乘辱臨敝里此乃崇禮先¶
<pb:KR3k0032_WYG_113-20a>¶
師増輝聖徳至於光榮非所敢承¶
史記列傳孔子曰受業身通者七十七人皆異能之士¶
也　顔回　閔損　冉耕　冉雍　冉求　仲由　宰¶
予　端木賜　言偃　卜商　顓孫師　曽參　澹臺¶
滅明　宓不齊　原憲　公冶長　南宫括　公晢哀¶
　曽蒧　顔無繇　商瞿　髙柴　漆雕開　公伯竂¶
　司馬耕　樊須　有若　公西赤　巫馬施　梁鱣¶
　顔幸(字子栁栁/唐志曰)　冉孺　曹䘏　伯䖍　公孫龍(字/子)¶
<pb:KR3k0032_WYG_113-20b>¶
(石/)　自子石已右三十五人頗有年名及受業聞見于¶
書傳其四十有二人無年及不見書傳者紀于左¶
冉季(産/)　公祖句兹(字子/之)　秦祖(字子/南)　漆雕哆¶
顔髙(字子/驕)　漆雕徒父　壤駟赤　商澤　石作蜀¶
　任不齊　公良孺　后處　秦冉　公夏首　奚¶
容蒧　公肩(一作/堅)定　顔祖(字/襄)　鄡單　句井疆¶
罕父黒　秦商　申黨　顔之僕　榮旂　縣成¶
左人郢　燕伋　鄭國(字子/徒)　秦非(字子/之)　施之常¶
<pb:KR3k0032_WYG_113-21a>¶
　顔噲　歩叔乘　原亢籍　樂欬　亷潔　顔何¶
　叔仲㑹　狄黒　邽巽　孔忠　公西輿　公西¶
蒧　(顔髙公良孺秦商叔仲㑹家語有事迹史記不/載  公伯竂秦冉鄡單三人家語不載别有琴)¶
(牢陳亢/縣豊)　大史公曰學者多稱七十子之徒譽過實¶
毁失真鈞之未覩厥容貎則論言弟子籍出孔氏古¶
文近是余以弟子名姓文字悉取論語弟子問并次¶
為篇疑者缺焉　唐禮樂志開元二十七年(八月二/十四日)¶
二京國子監天下州縣夫子始皆南向以顔淵配贈¶
<pb:KR3k0032_WYG_113-21b>¶
諸弟子爵公侯子淵兖公子騫費侯伯牛鄆仲弓薛¶
子有徐子路衛子我齊子貢黎子游吳子夏魏又贈¶
曽參以降六十七人參成伯顓孫師陳澹臺滅明江¶
宓子賤單原憲原公冶長莒南宫适郯公晢哀郳¶
曽㸃宿顔路杞商瞿&KR0041;髙柴共漆雕開滕公伯竂¶
任司馬牛向樊遲樊伯有若卞公西赤邵巫馬期鄫¶
梁鱣梁顔栁蕭冉孺郜曹䘏曹(一作/豊)伯䖍鄒公孫¶
龍黄冉季産東平秦子南少梁漆雕歛武城顔子¶
<pb:KR3k0032_WYG_113-22a>¶
驕琅邪漆雕徒父須句壤駟赤北徵商澤睢陽石¶
作蜀郈邑任不齊任城公夏首亢父公良孺東牟¶
后處營丘秦開彭衙奚容蒧下邳公肩定新田顔¶
襄臨沂鄡(一作/郭)單銅鞮句井疆淇陽罕父黒乘丘¶
秦商上洛申黨召陵公祖子之期思榮子旗(一作/期)¶
雩婁縣成鉅野左人郢臨淄燕伋漁陽鄭子徒滎¶
陽秦非汧陽施常乘氏顔噲朱虚歩叔乘淳于顔¶
之僕東武原亢籍萊蕪樂欬昌平亷潔莒父顔何¶
<pb:KR3k0032_WYG_113-22b>¶
開陽叔仲㑹瑕丘狄黒臨濟邽巽平陸孔忠汶陽公西¶
輿重丘公西蒧祝阿於是二京之祭牲太牢樂宫縣¶
舞六佾矣(髙宗所製七十二子賛去史記公良孺公/夏首公肩定顔祖鄡單句井疆罕父黒申)¶
(黨原亢顔何公西輿如十一人増申棖蘧伯玉陳亢/林放琴牢申堂續六人遂為七十二人  六人文翁)¶
(學堂圖所記後人以所見増益孔開元八年畫七十/子于廟壁顔回至公西蒧  封  子弟子詔天寳二)¶
(載十二月吕/岩説撰記)　漢志孔子徒人圖法二卷　隋志孔¶
子弟子目録一卷鄭&KR0007;撰　唐志蜀文翁學堂圖一¶
卷¶
<pb:KR3k0032_WYG_113-23a>¶
　　　魏釋奠辟雍¶
志齊王正始二年初通論語使太常以太牢祭孔子¶
於辟雍以顔淵配五年五月癸巳講尚書通七年十¶
二月通禮記(並同奠宋志云以太/牢釋  辟雍弗躬親)¶
　　　晉釋奠大學(頌/)　皇太子釋奠¶
志禮始入學必先釋奠于先聖先師及行事必用幣¶
漢世雖立學斯禮無聞武帝泰始七年皇太子講孝¶
經通咸寧三年講詩通太康三年講禮記通恵帝元¶
<pb:KR3k0032_WYG_113-23b>¶
康三年皇太子講論語通元帝大興二年(宋書志/三年)皇¶
太子講論語通(紀太興三年八月辛未/皇太子釋奠于太學)太子並親釋¶
奠以太牢祠孔子以顔回配成帝咸康元年講詩通¶
二月甲子親釋奠穆帝升平元年三月帝講孝經通¶
壬申親釋奠於中堂孝武寧康三年十二月癸巳帝¶
講孝經通並釋奠如故事穆帝(升平/元年)孝武時並權以¶
中堂為太學(二學生百二十人事訖罷/禮畢㑹百官六品以上)　裴頠&KR0019;皇¶
太子既講釋奠祀孔子飲饗射侯甚有儀序　潘尼¶
<pb:KR3k0032_WYG_113-24a>¶
傳為太子舍人上釋奠頌序曰元康元年十二月上¶
以太子富於春秋而人道之始莫先於孝悌初命講¶
孝經于崇政殿實應天縱生知之量㣲言奥㫖發¶
自聖問業終而體達至三年春閏月將有事于上¶
庠釋奠于先師禮也越二十四日丙申侍祠者既齊¶
典駕次于太學太傅在前少傅在後恂恂乎&KR0042;保訓¶
之道宫臣畢從三率備衛濟濟乎盡翼賛之敬乃¶
掃壇為殿張幕為宫夫子位于西序顔回侍于北¶
<pb:KR3k0032_WYG_113-24b>¶
墉宗伯掌禮司儀辨位二學儒官縉紳先生之徒¶
垂纓佩玉陪於堂下設尊篚于兩楹之間陳罍洗¶
於阼階之左几筵既布鍾縣既設我后乃躬拜俯¶
之勤資在三之義謙光之羙彌劭闕里之教克崇¶
牲饋之事既終享獻之禮已畢釋&KR0007;衣御春服弛¶
齊禁反故式天子乃命内外羣司百辟卿士蕃王¶
三事咸來觀禮我后既延而與之燕金石簫管之聲¶
八佾六代之舞可以移風易俗者罔不畢奏是日也¶
<pb:KR3k0032_WYG_113-25a>¶
人無智愚路無逺近不期而俱萃希道慕義洗心革¶
志想洙泗之風不言之化洋溢乎九有之内固皇代¶
之壯觀萬載之一㑹也頌曰篤生上嗣繼期挺秀聖¶
敬日躋濬哲閎茂留精儒術尊悦古訓遵道遜齒降¶
心下問鋪以金聲光以玉潤乃延台保乃命學官聖¶
容穆穆侍講誾誾抽演㣲言啓發道真探幽窮賾¶
温故知新崇聖重師卜日告奠既戒乃式乃&KR0981;乃¶
薦恂恂孔聖百王攸希亹亹顔生好學無違曰皇¶
<pb:KR3k0032_WYG_113-25b>¶
儲后體神合㡬蟬冕耀庭紳佩振階徳以謙光仁¶
以恩懐我酒惟清我肴惟馨舞以六代歌以九成莘¶
莘胄子祁祁學生洗心自白觀國之榮學猶蒔苗化¶
若偃草博我以文&KR0042;我以道(又詩曰尊師重道釋奠/崇祀徳成教倫孰云不)¶
(祉/)　傅咸頌以能而問處實若虚爰雕聖章王采是¶
敷乃備嘉薦于國之雍敬享先師以疇聖功亹亹¶
皇儲希心闕里濟濟儒生莘莘胄子清酒于觴匪¶
宴斯喜欣道之&KR0042;自今以始　摯虞頌曰講業既¶
<pb:KR3k0032_WYG_113-26a>¶
終禮師釋奠升觴折爼上下惟燕　通典晉武太¶
始七年恵元康三年二釋奠皆於太學太始六年元¶
康五年二行郷事(郷飲/酒禮)皆於辟雍太子講經竟並親¶
釋奠於太學東晉明帝之為太子亦行釋奠禮成穆¶
孝武三帝皆親釋奠唯成帝在辟雍(孝武依穆帝升/平元年於中堂)¶
(權立行/太學)宋元嘉二十二年(志云/四月)太子釋奠採晉故事¶
裴松之議應舞六佾宜設軒縣之樂牲牢器用悉依¶
上公祭畢親臨學宴㑹(志云皇太子講孝經通/釋奠國子學如晉故事)　晉¶
<pb:KR3k0032_WYG_113-26b>¶
温嶠頌敷論義奥綜析毫芒管簫備舉和樂載&KR0045;¶
宋顔延之詩(宋畧元嘉二十年三/月皇太子釋奠國學)虞庠飾館睿圖炳¶
晬伊昔周儲聿光往記思皇世哲體元作嗣尚席函¶
丈丞疑奉&KR1030;侍言稱辭敦史秉筆禮屬觀盥樂薦¶
歌笙昭事是肅爼實非馨獻終襲吉即宫廣讌倫周¶
伍漢超哉邈猗　何承天頌經脩講洽研㡬識理貴¶
道崇業降尊尚齒願言西雍延想沂洙　王僧逹詩¶
時泰道暢禮備樂脩啓庠選俊博教深求異人鱗萃¶
<pb:KR3k0032_WYG_113-27a>¶
淑美雲浮師尊訓浹嘉敬載柔　袁曜詩南庠貴齒東¶
學尚親卑躬下問降禮師臣圓冠濟濟方領恂恂肄業¶
既終舍奠爰始韶管逓奏笙鏞間起茨夏愔愔晬容亹¶
亹　輿服志元帝大興三年皇太子釋奠制曰未有髙¶
車可乘安車¶
　　　齊皇太子釋奠(梁/)　(陳/)¶
南齊禮志永明三年正月詔立學創立堂宇置生二百¶
人其年秋中悉集有司奏宋元嘉舊事學生到先釋奠¶
<pb:KR3k0032_WYG_113-27b>¶
先聖先師禮又有釋菜未詳今當行何禮用何樂及禮¶
器尚書令王儉議周禮春入學舍菜合舞記云始教¶
皮弁祭菜示敬道也又云始入學必祭先聖先師中¶
朝以來釋菜禮廢今之所行釋奠而已金石爼豆皆¶
無明文陸納車&KR0332;謂宣尼廟宜依亭侯之爵范寗欲¶
依周公之廟用王者儀范宣謂當其為師則不臣之¶
釋奠日備帝王禮樂車陸失於過輕二范傷於大重¶
引同上公即事惟允元嘉立學裴松之議應儛六佾¶
<pb:KR3k0032_WYG_113-28a>¶
以郊樂未具權奏登歌今金石已備宜設軒縣之樂六¶
佾之舞牲牢器用悉依上公其冬(十月/)皇太子講孝經¶
親臨釋奠車駕幸聼(永明五年冬太子/臨國學䇿試諸生)　竟陵王子良¶
詩四璉合㫖八簋舒芬　王儉詩金鎔乃器水術伊瀾¶
禮邁仁周樂超英漢神保爰格祝史斯賛降冕上庠升¶
宴東序時彦莘莘國胄楚楚　沈約詩復禮曲臺反樂¶
宣榭事高東序義邁雲臺峩峩徳傅灼灼英台廻鑾獻¶
爵摐金委奠洋洋聖範楚楚儒衣　唐志齊釋奠㑹詩¶
<pb:KR3k0032_WYG_113-28b>¶
集二十卷　通典梁天監八年九月皇太子釋奠周捨¶
議請依東宫元㑹太子著絳紗襮樂用軒縣合升殿坐¶
者皆服朱衣徐勉議釋奠及宴㑹太子升堂並宜由東¶
階大同七年皇太子表其子寧國臨城公入學臣纉等¶
以為參㸃回路並事宣父洙汶無譏制可(大同七年皇/太子釋奠國)¶
(學時樂府無孔顔登/歌詞令杜之禕製文)　任昉詩告奠明祀觀道聖門日¶
月不息師表常尊(武帝親/釋奠)　梁元帝皇太子講學碑業¶
冠孟侯道髙上嗣轉金輅而下辟雍晬玉容而經槐市¶
<pb:KR3k0032_WYG_113-29a>¶
將使東極長男之官不獨銘於銀牓南皮太子之序豈¶
徒擅於金碑　陳書太建三年八月辛丑皇太子釋奠¶
　徐伯陽頌穆穆皇儲峩峩副主道尊匕鬯徳崇監撫¶
春誦夏&KR0076;冬書秋羽漢召趨幄周朝問豎翔集禮闈逍¶
遥義府儲駕戾止和鸞有聲&KR0042;風講肄崇儒肅成丹¶
書貴道黄金賤籯洙泗興業闕里増榮　江總皇太¶
子太學講碑　北史魏明帝行講學之禮於國子¶
寺司徒崔光執經常褧等録義又行釋奠禮(一本/云正)¶
<pb:KR3k0032_WYG_113-29b>¶
(光三年釋奠國學命/祭酒崔光講孝經)詔百官作釋奠詩以褧作¶
為美(李諧詩帝曰師氏陳牲委/奠神具醉止薄言嘉宴)　通典北齊太¶
子每通一經及新立學必釋奠每歳春秋二仲常¶
行其禮　文苑英華大學觀春宫齒胄賦宗伯蕆¶
事司成奉職儲駕戾止虞庠肅清傾章甫之列駐和¶
鸞之聲遜其齒也長幼之節著明其親也父子之道成¶
示其尊也君臣之義行三善皆得萬邦以正揖遜於詩¶
書之府雍容於禮義之門敬其學而徳至親其師而道¶
<pb:KR3k0032_WYG_113-30a>¶
尊¶
　　　隋釋奠¶
通典北齊每月朔制祭酒領博士以下及國子諸學生¶
以上大學四門博士升堂助教以下太學諸生階下拜¶
孔揖顔日出行事隋制國子寺每嵗四仲月上丁釋奠¶
(一行郷飲酒禮釋州縣/學以春秋仲月  奠)唐初以儒官自為祭主許敬宗¶
奏魏氏則太常行事晉宋以降時有親行請令祭酒為¶
初獻祝稱皇帝謹遣司業亞博士終獻　元善&KR0019;開皇初¶
<pb:KR3k0032_WYG_113-30b>¶
遷祭酒上親臨釋奠命講孝經¶
　　　唐孔子廟(祠孔子/)　釋奠國學(七十子圖/)　(二/)¶
　　　(十一賢圖/)¶
禮志武徳二年始詔國子學立周公孔子廟(紀武徳二/年六月戊)¶
(戌立周公孔子廟于國/子監㑹要六月一日)七年(二月/丁巳)高祖釋奠以周¶
公為先聖孔子配九年(一云貞/觀十年)封孔子之後(徳倫/)為褒¶
聖侯貞觀二年(十二/月)因左僕射房&KR0007;齡博士朱子奢¶
言周公尼父俱聖人然釋奠於學以夫子也大業以前¶
<pb:KR3k0032_WYG_113-31a>¶
孔丘為先聖顔回為先師乃罷周公升孔子為先聖顔¶
回配四年詔州縣學皆作孔子廟十一年(㑹要七月二/十四日丙午)¶
詔尊孔子為宣父作廟於兖州給户二十以奉之十四¶
年(二月/丁丑)太宗觀釋奠于國子學詔祭酒孔頴逹講¶
孝經二十一年(二月十五/日壬申)詔左丘明卜子夏公¶
羊髙榖梁赤伏勝髙堂生戴聖毛萇孔安國劉向鄭衆¶
賈逵杜子春馬融盧植鄭康成服䖍何休王肅王弼杜¶
預范寗二十二人皆配享永徽中復以周公為先聖孔¶
<pb:KR3k0032_WYG_113-31b>¶
子為先師顯慶二年(七月十/一日)太尉長孫無忌等言¶
云云乃以周公配武王而孔子為先聖(紀乾封元年正/月辛夘幸曲阜)¶
(祠孔子贈太師授㑹要乾封元年正月十三日追贈/孔子為太師天  元年十月二十九日封隆道公)總¶
章元年(三月/一日)顔回贈太子少師曽參太子少保太¶
極元年(二月十/六日)加贈顔回太子太師曽參太子太¶
保開元八年(三月十/八日)司業李元瓘奏先聖廟為十¶
哲像以先師顔子配則配象當坐今乃立餘弟子列像¶
廟堂不與享而范寗等皆從祀請釋奠十哲享於上而¶
<pb:KR3k0032_WYG_113-32a>¶
圖七十子於壁曽參以孝受經於夫子請享之如二¶
十二賢乃詔十哲為坐像悉預祀曽參特為之像坐¶
亞之圖七十弟子及二十二賢於廟壁(㑹要上以顔/子亞聖親為)¶
(製賛書于石令文士分為賛題其壁月開元二十六/年詔鄉貢見訖謁先師二十八年二  五日敕春秋)¶
(釋奠以三/公行禮)二十七年(八月二十/四日甲申)諡夫子為文宣¶
王夫子始南面以顔淵配贈諸弟子爵公侯伯¶
子淵兖公騫等九人皆侯又贈曽參以降六十七人¶
爵皆伯(天寳二年十月/璲芝封文宣公)於是二京之祭牲太牢樂宫¶
<pb:KR3k0032_WYG_113-32b>¶
縣舞八佾矣(二十八年詔釋奠令攝三公行禮版代/宗時歸崇敬議春秋釋奠孔子祝  皇)¶
(帝書北面揖以為大重宜准武王受丹書於師尚父/行東西之禮事皆施行  永泰二年二月丁亥朔)¶
(釋奠于國學八月丁亥復用牲牢是大中五年十一/月國子祭酒馮審奏孔子廟堂碑  太宗建立睿宗)¶
(書額備稱唐徳具賛鴻猷文翰顯然金石斯在武后/時於篆額中間謬刻大周兩字恐貽誤將來請琢去)¶
(兩字敕所請刋石訛/文頗協事體宜依)　儒學傳貞觀二十一年詔左¶
丘明卜子夏公羊髙榖梁赤伏勝髙堂生戴聖毛¶
萇孔安國劉向鄭衆杜子春馬融盧植鄭&KR0007;服䖍¶
何休王肅王弼杜預范寗二十一人用其書行其¶
<pb:KR3k0032_WYG_113-33a>¶
道宜有以褒大之自今並配享孔子廟廷於是唐¶
三百年之盛稱貞觀寧不其然　通鑑先是祀先¶
聖先師周公南向孔子東向坐開元二十七年八¶
月甲申制自今孔子南向坐(詳見/圖類)　倪若水傳開¶
元初為汴州刺史増修孔子廟興州縣學廬勸生¶
徒　漢永平二年三月始詔郡縣道行鄉飲于學¶
校祀孔子則先聖之祠有出闕里者然未作廟至¶
唐武徳二年胄監始立孔廟貞觀四年州縣始皆¶
<pb:KR3k0032_WYG_113-33b>¶
立孔廟¶
　　　唐釋奠　齒胄　貞觀皇太子釋奠　釋¶
　　　奠頌¶
紀髙祖武徳二年六月戊戌始詔國子學立周公孔子¶
廟七年二月丁巳釋奠于國學　太宗貞觀十四年二¶
月丁丑觀釋奠于國子學賜學官髙第生帛二十一年¶
二月丁丑命皇太子釋奠于太學(志皇太子釋奠自為/初獻祭酒張後&KR0332;亞)¶
(獻攝司業趙&KR0042;智終獻畢賜諸學官胄/子帛  右庶子許敬宗上四言詩美之)髙宗總章元年¶
<pb:KR3k0032_WYG_113-34a>¶
二月丁巳皇太子(&KR0042;/)釋奠于國學(&KR0042;請賜顔回太子少/師曽參太子少保制)¶
(可/)開曜元年二月丙午皇太子釋奠于國學(㑹要永隆/二年二月)¶
(皇太子親/行釋奠禮)　睿宗景雲二年八月丁巳皇太子釋奠于¶
國學先天元年二月丁巳皇太子釋奠于國學(㑹要太/極元年)¶
(二月二十八日太子親釋/奠開講筵褚无量執經)&KR0007;宗開元七年十一月乙亥¶
皇太子入學齒胄賜陪位官及學生帛(開元七年皇太/子齒胄于學謁)¶
(先聖詔宋璟亞獻蘇頲終獻及臨享天子思齒胄之義/乃詔二獻皆用胄子祀先聖如釋奠右散騎常侍褚无)¶
(量講孝經文王世子篇羣臣學官諸生以差賜帛/太子瑛&KR0019;云七年詔太子諸王入國學行齒胄禮)　傳¶
<pb:KR3k0032_WYG_113-34b>¶
徐文逺為國子博士髙祖幸國學觀釋奠文逺發春秋¶
題論難鋒生随方占對莫能屈帝異之　孔穎達太宗¶
幸太學觀釋奠命穎達講孝經畢上釋奠頌有詔褒美¶
　楊烱永隆二年皇太子已釋奠表豪俊充崇文館學¶
士薛元超薦烱及鄭祖元鄧元挺崔融　褚无量&KR0007;¶
宗為太子无量侍讀太子釋奠國學(太極元年太/子親釋奠)令¶
講經(問孝經/禮記題)建端立義博敏而辨進銀青光祿大夫¶
賜予蕃渥(賜物百段并/紫袍金帶)開元七年太子齒胄于學詔¶
<pb:KR3k0032_WYG_113-35a>¶
无量升座講勸百官觀禮厚賞賜　儒學傳貞觀六¶
年詔罷周公祠更以孔子為先聖顔子為先師盡召¶
天下敦師老徳以為學官數臨幸觀釋菜命祭酒博¶
士講論經義賜以束帛生能通一經者得為吏先是¶
髙祖始受命鉏纇夷荒天下略定即詔有司立周公¶
孔子廟于國學四時祠求其後議加爵土至是罷周¶
公祠　新羅&KR0019;貞觀二十二年(一本云/十三年)新羅王真徳¶
遣子文王及弟伊賛子春秋來朝因請改章服從中¶
<pb:KR3k0032_WYG_113-35b>¶
國制又詣國學觀釋奠講論　㑹要貞元二年二月¶
(丁夘/)釋奠(一本云有司釋/奠文宣王廟)宰臣以下畢集學官講五¶
經大義及先聖之道¶
　　　唐武成王廟　古今名將圖¶
禮志貞觀以太公兵家者流詔磻溪立太公廟開元十¶
九年(四月丙申十八日一本/壬辰  通鑑三月丙申)兩京及天下始置太公尚¶
父廟一所以留侯張良配中春中秋上戊祭之牲樂之¶
制如文宣出師命將發日引辭于廟以諸州賓貢武舉¶
<pb:KR3k0032_WYG_113-36a>¶
人准進士行鄉飲酒禮仍以古名將十人為十哲以¶
配享天寳六載(正月/)詔諸州武舉人上省先謁太公¶
廟乾元元年(九月二/十二日)太常少卿于休烈奏秋享漢祖¶
廟旁無侍臣而太公乃以張良配子房生漢初佐高¶
祖定天下時不與太公接古配食廟廷皆其佐命太¶
公人臣也誼無配享請以張良配高祖廟上元元年¶
(閏四月十/九日己夘)尊太公為武成王祭典與文宣王比以歴代¶
良將為十哲像坐侍白起韓信諸葛亮李靖李勣列¶
<pb:KR3k0032_WYG_113-36b>¶
於左張良田穰苴孫武吳起樂毅列於右以良配¶
後罷中祀遂不祭建中三年(閏正月二/十五日)禮儀使顔¶
真卿治武成王廟請如月令春秋釋奠其追封王¶
宜用諸侯之數樂用軒縣(一本云三年閏正月戊/戍令百僚謁武成王廟)¶
(以志又云中春中秋釋奠于文宣王武成王皆/  上丁戊國學以祭酒司業博士三獻樂軒縣)詔吏¶
館考定可配享者(七月十一日奏奉/五月十五日勅)列古今名將凡六¶
十四人圖形焉范蠡孫臏亷頗王剪曹參周勃李廣霍¶
去病鄧禹賈復冦恂馬援皇甫嵩張遼關侯周瑜陸遜¶
<pb:KR3k0032_WYG_113-37a>¶
羊祜王濬謝&KR0007;慕容恪檀道濟王僧辯慕容紹宗宇文¶
憲韓擒虎史萬嵗尉遲敬徳蘇定方張仁亶王晙王孝¶
傑(列於左/)管仲田單趙奢李牧彭越周亞夫衛青趙充¶
國吳漢馮異耿弇叚熲鄧艾張飛呂&KR0041;陸抗杜預陶侃¶
王猛長孫嵩王鎮惡吳明徹斛律光于謹韋孝寛楊素¶
賀若弼河間王孝恭裴行儉郭元振張齊丘郭子儀(列/)¶
(於右/)貞元二年二月刑部尚書關播奏太公古稱大賢¶
下乃置亞聖義有未安而仲尼十哲皆當時弟子今以¶
<pb:KR3k0032_WYG_113-37b>¶
異時名將列之弟子非類也請但用古今名將配享去¶
亞聖十哲之名自是惟享武成王及留侯而諸將不復¶
祭矣四年(八月十/三日)兵部侍郎李紓言開元中太公¶
廟以張良配以太常卿三獻祝文曰皇帝遣某敢昭告¶
至上元元年(閏四/月)贈太公以王爵祭典同文宣有司遂¶
以太尉獻祝版親署夫至尊禮於臣佐神何敢歆且文¶
宣王百世所宗太公述作止六韜勲業著一代請祝辭¶
不進署改昭告為敬祭留侯為致祭獻官太常卿以下¶
<pb:KR3k0032_WYG_113-38a>¶
百官議之(大理卿于頎/等四十六人)多請如紓言右司郎中嚴涗¶
等議曰貞觀中以大公兵家者流始令磻溪立廟開¶
元漸著上戊釋奠禮其進寵不薄矣上元之際執事¶
者茍意於兵遂封王爵號擬文宣彼於聖人非倫也¶
謂宜去武成王號復為太公廟奠享之制如紓請刑¶
部員外郎陸淳等(六/人)議曰武成殷臣也紂暴不諌而¶
佐周傾之與文宣偶非不刋之典也宜罷上元建封¶
立廟復磻溪祠有司以時享斯得矣左領軍大將軍¶
<pb:KR3k0032_WYG_113-38b>¶
令狐建等(二十/四人)議曰兵革未靖宜右武以起忠烈今¶
特貶損非勸也且追王爵以時祠為武教主文武並¶
宗典禮已久改之非也乃詔以將軍為獻官餘用紓¶
奏(九月十/六日)自是以上將軍太將軍將軍為三獻(㑹要/同)¶
　藝文志盧鋌武成廟十哲讚一卷　關播傳初上¶
元中詔擇古名將十人配享武成廟如十哲侑孔子¶
播奏太公古賢臣今其下稱亞聖孔子十哲皆當時¶
弟子今所配年世不同請罷之詔可¶
<pb:KR3k0032_WYG_113-39a>¶
朱梁改為武明王廢從祀後唐復之宋朝大祖議武成¶
廟配享所升人二十三人退出二十二人其間如陶侃¶
李光弼且不得預¶
　　　建隆孔子廟　修廟　謁廟　奠享(奠孔/林)　追¶
　　　諡　襲封　植圭　文宣王廟¶
建隆三年六月詔修飾祠宇及塑繪先聖先賢先儒之¶
像立㦸十六親撰文宣王兖公二賛從祀賢哲命當時¶
文人為之乾徳四年七月以文宣王後進士宜為兖州¶
<pb:KR3k0032_WYG_113-39b>¶
曲阜縣主簿太平興國三年十月詔孔宜襲封文宣公¶
復其家(漢魏曰褒成晋宋奉聖後魏崇聖/北齊恭聖隋曰紹聖唐曰褒聖)八年詔修曲¶
阜廟至道三年九月戊寅真宗以其後延世為曲阜令¶
襲封令賫所賜祭器九經書太宗御書賜銀幣遣之廟¶
有書樓而無典籍於是賜經書大中祥符元年十月二¶
十七日甲寅詔曰朕以紀號岱宗觀風廣魯載懐先聖¶
實主斯文將申欵謁之儀用表欽崇之志宜取十一月¶
朔幸曲阜縣備禮躬謁仍付所司詳定所言車駕謁¶
<pb:KR3k0032_WYG_113-40a>¶
文宣廟内外設黄麾仗襲文宣公伯叔兄弟並許¶
陪位從之十一月一日戊午幸曲阜縣謁文宣王廟¶
廟内外設黄麾仗帝服鞾袍行酌獻之禮又幸叔¶
梁紇堂命刑部尚書温仲舒分奠七十二弟子先儒¶
暨叔梁紇顔氏初有司定儀肅揖而已帝特展拜(以/表)¶
(嚴師尊儒之意公/封叔梁紇齊國)又親製賛示從臣刻石廟中(留親/奠祭)¶
(器于廟從官/立石刻名)禮畢於殿西序召見孔氏子孫撫諭問¶
宣尼墳隴所在令子孫前至孔林以林木擁道降輿¶
<pb:KR3k0032_WYG_113-40b>¶
乘馬至墓設奠再拜問東及南二冡子孫對曰東伯¶
魚南子思退坐北序與從臣閲碑板詔追諡曰元聖¶
文宣王(春秋演孔圖孔子母夢/感黒帝而生故曰元聖)祝文進書名令擇日¶
册命修飾祠廟祭器(以簿正/祭器)若廟制未合典禮者改¶
正之給十户奉塋廟丁夘賜王廟九經書疏釋文三¶
史及太宗御製御書百五十卷(又以經史/賜兖州)是嵗十一¶
月戊午朔封周公文憲王建廟曲阜(親製/賛)長吏春秋¶
祭之二年二月壬辰詔就廟立學舍三月二十五日¶
<pb:KR3k0032_WYG_113-41a>¶
庚辰詔文宣廟木圭易以玉賜植圭一五年十二月八¶
日壬申改諡至聖景祐元年以宗愿襲文宣公知縣事¶
至和二年三月丙子封衍聖公嘉祐六年三月乙酉上¶
書兖州文宣王廟牓元豐元年十月八日詔以係省錢¶
修兖州祠元祐四年四月二十六日文宣廟置教授一¶
員宣和四年正月二十九日御製文宣王賛(崇寜元年/二月二十)¶
(五日封孔鯉泗水侯汲沂水侯三年九月十七日詔辟/雍文宣王殿名大成四年八月三日増文宣王冕十有)¶
(二旒是年詔文宣王廟立㦸二十四改用鎮圭政和元/年四月四日詔十哲賛有犯先聖名改撰  宣和四年)¶
<pb:KR3k0032_WYG_113-41b>¶
(三月幸太學孔端朝以先聖後賜上舍出身/紹興十三年三月乙未詔廟門立㦸二十四)　真宗東¶
封躬謁孔子祠問宰相孔氏孰為知名者或言¶
孔勉有治行即召對獻詩百韻頌上徳以為知¶
曲阜縣　孔道輔知仙源縣主祠事言廟制庳¶
陋請加修崇詔可　梁元帝為荆州起州學宣尼廟¶
自圖宣尼像為賛而書之　後周廣順二年六¶
月己酉幸曲阜謁孔子祠幸孔林以孔仁玉為¶
曲阜令　孔子墓側有石壇是唐朝封禪回謁¶
<pb:KR3k0032_WYG_113-42a>¶
孔子之壇¶
　　　建隆武成王廟¶
建隆三年九月十六日壬申詔於東京舊城南建武成¶
王廟與國學相對命左諌議大夫崔頌(一作判國/子監崔頌)中使¶
盧徳岳董其役仍命頌檢閲唐末以來謀臣名將勲績¶
尤著者具名以聞(考試舉人權/就武成王廟)四年四月六日(丁亥/)帝¶
幸廟閲土木之功也歴觀兩廊下圖畫名將指白起曰¶
此人殺已降不武之甚何受享於此以杖畫去之六月¶
<pb:KR3k0032_WYG_113-42b>¶
癸巳(十三/日)知制誥髙錫言配享七十二賢王僧辯不克¶
令終慮非全徳望加裁定詔吏部尚書張昭工部尚書¶
竇儀與錫詳定以聞昭等奏新入歴代功臣二十三人¶
如灌嬰耿純王霸祭遵班超西晉王渾東晉周訪宋沈¶
慶之後魏李崇傅永北齊段韶後周李弼唐秦叔寳張¶
公謹唐休璟渾瑊裴度李光顔李愬鄭畋梁葛從周後¶
唐周徳威苻存審舊配享功臣退二十二人魏吳起齊¶
孫臏趙亷頗漢韓彭周亞夫段紀明魏鄧艾蜀關侯張¶
<pb:KR3k0032_WYG_113-43a>¶
飛晉杜元凱陶侃北齊慕容紹宗梁王僧辯陳吳明¶
徹隋楊素賀若弼史萬嵗唐李光弼王孝傑張齊丘¶
郭元振詔曰其武成王廟從祀神像齊相管仲宜塑¶
像升于堂魏西河太守吳起宜畫像降于廡餘依昭¶
等議外並從舊制開寳二年九月一日(乙巳/朔)幸武成¶
王廟淳化五年十一月十七日幸武成王廟指郭子¶
儀謂左右曰累朝握兵立大功無震主威宜其配享¶
矣又指李晟曰徳宗播越葢為奸邪所誤不能斥去之¶
<pb:KR3k0032_WYG_113-43b>¶
非李晟克復唐運已去矣咨嗟久之景徳四年二月八¶
日詔西京擇地建廟如東京之制祥符元年十一月戊¶
午朔加諡太公曰昭烈武成王令青州立廟春秋致祭¶
天聖二年八月二十四日慶厯四年五月十一日並幸¶
武成王廟熈寧元年(一云/三年)六月十九日詔整葺摧毁遣¶
内臣董之六年十月二十五日修廟詔禮官議先朝功¶
臣勲業可配祀者以聞後不果行元祐七年十月十五¶
日幸廟政和三年十月二十日禮部請以南仲召虎方¶
<pb:KR3k0032_WYG_113-44a>¶
叔吉甫尉繚配食宣和五年正月封管仲至周瑜為侯¶
伯紹興二十九年二月二十四日臣僚証(都民/望)言李勣¶
不可升堂上李晟不宜寘廊廡詔禮部議四月十七日¶
辛丑詔李晟居堂上郭子儀之次李勣在河間孝恭之¶
下尉遲敬徳之上乾道六年八月二十六日太學正薛¶
元鼎請以周之南仲侑食武成王上喜以為南仲之孫¶
皇父猶為中興之將便宜舉行淳熙四年傅伯壽言唐¶
開元間銓次太雜錢良臣又請以建隆建炎名將參陪¶
<pb:KR3k0032_WYG_113-44b>¶
廟祀詔禮官給舍監官討論後省集議七月十二日升¶
李勣於堂上降李晟於勣位次仍以曹彬從祀¶
　　　建隆謁先師禮¶
建隆二年十二月二十日禮闈移牒奉常請令貢士謁¶
拜禮院按禮閣新儀無之開元二十六年詔諸州貢舉¶
人見訖就胄監謁先師官為開講質問疑義昭文崇文¶
兩館生亦如之後諸郡貢舉人十一月一日正衙見訖¶
擇日謁先師為常禮熙寧五年十二月六日國子監言¶
<pb:KR3k0032_WYG_113-45a>¶
舊制貢舉歳於十二月下旬集諸州所貢第一人謁奠¶
先聖如春秋釋奠儀時多未至者請罷從之大觀元年¶
十一月六日强淵明請貢士始入辟廱並以元日釋菜¶
政和六年閏正月二日詔髙麗受學者元日随貢士釋¶
菜¶
　　　祥符封孔子弟子　二十一賢(賛/)　明道七十¶
　　　二賢圖　政和孟子廟配享從祀¶
祥符二年五月乙夘朔詔追封孔子弟子七十二人顔¶
<pb:KR3k0032_WYG_113-45b>¶
回兖國公至卜商河東公曽參瑕丘侯至琴張頓丘侯¶
詔曰四科鉅賢並超五等七十逹者俱贈列侯令中書¶
門下及兩制館閣分撰賛(命王旦撰/顔子賛)初帝覽崇文院檢¶
定七十二弟子案史記唐㑹要凡七十七人今曲阜廟¶
唯七十二人帝曰何故不同王旦言國學七十二弟子¶
經太祖定議曲阜準國學畫象七月戊寅詔封左丘明¶
至范寗二十一人皆為伯(贈王肅司空/杜預司徒)命羣臣為賛天¶
禧五年六月十五日國子監請以聖製文宣王賛及詔¶
<pb:KR3k0032_WYG_113-46a>¶
命洎近臣所撰十哲七十二賢賛鏤版流布從之明道¶
元年八月戊午詔國子監重修七十二賢堂左丘明而¶
下二十一人並以本品衣冠圖之元豐七年五月壬戌¶
(二十/二日)封孟子鄒國公與顔子並配而荀楊韓子並封伯¶
爵列于從祀八年二月九日命學士院撰鄒公及荀楊¶
韓子賛崇寧元年二月詔追封孔鯉孔伋為侯大觀二¶
年二月二十七日詔繪子思像從祀四年九月十二日¶
封公夏首至亷潔十人為侯先是四月二十八日議禮¶
<pb:KR3k0032_WYG_113-46b>¶
局言公夏首等史記有其名唐開元禮亦載祀典請皆¶
贈侯爵與祭享從之元豐以孟子為鄒國公配食先聖¶
而鄒公廟在兖州鄒縣政和五年春乃詔樂正子克配¶
享公孫丑至子叔十七人從祀加封爵焉靖康初降王¶
安石于從祀紹興七年春胡安國上疏請追爵二程張¶
邵列于從祀不報淳熙三年冬趙粹中請削去安石從¶
祀四年七月癸酉但除王雱畫象而已淳祐元年正月¶
十五日始去安石而列周張二程朱子于從祀端平二¶
<pb:KR3k0032_WYG_113-47a>¶
年正月二十日禮部尚書李&KR0811;請以子思陞祀堂上列¶
在十哲之間　紹興十年七月甲子復釋奠文宣¶
王為大祀用王普請也祀前受誓戒加籩豆十¶
二其禮如社稷十三年三月八日司業高閌言¶
文宣王兖鄒公十哲像徽宗討論五等章服請¶
如大觀改賜之數二十三年九月十一日王綸¶
請重繪自國學始以其式鏤版頒諸郡二十六¶
年十二月二十一日戊午有司言陛下御製¶
<pb:KR3k0032_WYG_113-47b>¶
賛灑宸翰刻琬琰望以賜諸郡學校從之乾道五年¶
八月重飾宣聖十哲及兩廡神像六年正月武成廟¶
亦裝繪¶
　　　祥符釋奠祭器圖(詳見/圖類)¶
祥符二年正月八日甲子詔禮院定釋奠禮器頒州縣¶
三年二十四日甲戌判院孫奭言釋奠舊禮以祭酒司¶
業博士三獻新禮以三公近嵗止命獻官二員兼攝請¶
備差大尉大常光禄卿三獻詔可六月九日丙辰頒諸¶
<pb:KR3k0032_WYG_113-48a>¶
州釋奠儀祭器圖　景祐元年十一月辛亥¶
詔文宣武成廟並用登歌之樂學士院撰樂¶
章¶
　　　元祐行釋奠禮¶
見視學類¶
　　　乾道皇太子釋奠儀¶
祥符九年十一月職方外郎李邈表請壽春郡王行釋¶
奠之禮上曰年幼未可遽行　乾道八年正月丙戌(十/七)¶
<pb:KR3k0032_WYG_113-48b>¶
(日/)宰輔請討論上丁釋奠皇太子入學之儀上曰文王¶
世子篇載此甚詳梁克家奏入學以齒則知父子君臣¶
長幼之道虞允文奏事備於禮經上曰可令有司討論¶
以聞¶
　　　乾道釋奠通祀圖¶
一卷乾道中張維取元符政和新舊儀各為之圖　嘉¶
定六年全州教授黄學行進厯代尊師本末二卷載尊¶
崇孔氏祭祀儀注配享從祀沿革升降之因¶
<pb:KR3k0032_WYG_113-49a>¶
　　　淳熙釋奠制度圖¶
紹興十年七月詔釋奠文宣王在京為大祀州縣為中¶
祀淳熙六年四月十八日知常徳府李燾乞頒下釋奠¶
儀注及繪畫尊爵簠簋制度圖本頒下從之七年二月¶
十七日禮官言參照祥符間頒下州縣祭器止有散尊¶
與新儀不同乞除去兼政和之後配位從祀神位升降¶
及封爵不同慮州縣塑繪不一乞依國子監大成殿并¶
兩廡從祀位數爵號姓名并尊器制度頒降從之　紹¶
<pb:KR3k0032_WYG_113-49b>¶
熙元年十月知漳州朱熹條上釋奠禮儀數事太常條¶
奏後不果行(先是守南康日嘗乞取政和新儀川縣釋/奠風雨雷師祭等鏤板頒下而其書自多)¶
(抵牾復以告則莫之省者/至是復列上且移書禮官)　書目有元豐頒行諸州釋¶
奠儀注一卷¶
　¶
　¶
　¶
　玉海卷一百十三¶
