#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷五十五
#+PROPERTY: JUAN 卷五十五
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷五十五
<pb:KR3k0032_WYG_055-1a>¶
欽定四庫全書¶
　玉海卷五十五¶
　　　　　　　　　　　　宋　王應麟　撰¶
　藝文¶
　　著書(雜/著)　别集¶
　古之君子立言以明道修辭以成文文以貫道斯不¶
　朽矣¶
　　　孔甲盤盂書¶
<pb:KR3k0032_WYG_055-1b>¶
漢志雜家孔甲盤盂二十六篇(孔甲黄帝史或/曰夏帝似皆非)　田蚡¶
傳學盤盂諸書注應劭曰黄帝史孔甲所作銘也凡二¶
十九篇書盤盂中所以為法戒孟康曰孔甲盤盂二十¶
六篇雜家書兼儒墨名法　文選注七畧曰盤盂書者¶
其傳言孔甲為之孔甲者黄帝之史也書盤盂中為誡¶
法　朱穆傳注黄帝有巾机之法孔甲有盤盂之誡(蔡/邕)¶
(銘/論)¶
　　　商伊尹書¶
<pb:KR3k0032_WYG_055-2a>¶
漢志道家伊尹五十一篇(湯/相)小說家伊尹說二十七篇¶
(其語淺薄/似依託也)　司馬相如上林賦盧橘夏熟應劭注伊尹¶
書曰箕山之東青鳥之所有盧橘夏熟　説苑臣術引¶
湯問伊尹　汲冢周書有伊尹朝獻商書¶
　　　周太公金版玉匱¶
文選任昉王儉集序金版玉匱之書注七畧云太公金¶
版玉匱雖近世之文然多善者(文選注又引/太公金匱)　抱朴子¶
鄭君有玉匱記金版經　漢志道家太公二百三十七¶
<pb:KR3k0032_WYG_055-2b>¶
篇(吕望為周師尚父本有道者或有/近世又以為太公術者所増加也)謀八十一篇言七¶
十一篇兵八十五篇　論衡案古太公望近世董仲舒¶
造傳作書篇百有餘¶
　　　衛武公懿戒¶
楚語左史倚相曰昔衛武公年數九十五矣猶箴儆於¶
國曰自卿以下至于師長士茍在朝者無謂我老耄而¶
舍我必恭恪於朝夕以交戒我在輿有旅賁之規位宁¶
有官師之典倚几有誦訓之諫居寢有&KR0591;御之箴臨事¶
<pb:KR3k0032_WYG_055-3a>¶
有瞽史之道宴居有師工之誦史不失書矇不失誦以¶
訓御之於是作懿戒以自儆注韋昭曰懿讀為抑即此¶
篇也(大雅抑/之篇)¶
　　　漢陸賈新語¶
陸賈傳高帝時賈為大中大夫時說詩書帝曰為我著¶
秦所以失天下吾所以得之者及古成敗之國(髙帝紀/天下既)¶
(定命陸賈/造新語)賈凡著十二篇每奏一篇未嘗不稱善稱其¶
書曰新語　漢志儒家陸賈二十三篇　唐志陸賈新¶
<pb:KR3k0032_WYG_055-3b>¶
語二卷(隋志崇/文目同)　今存于世者道基術事輔政無為資¶
賢至徳懷慮纔七篇　史記余讀陸生新語書十二篇¶
固當世之辯士　班固賔戲陸子優繇新語以興及時¶
君之門闈究先聖之壼奧　隋志儒家顧子新語十二¶
卷吳太常顧譚　唐志雜史劉肅大唐新語十三卷(元/和)¶
(中/)¶
　　　漢賈誼新書　賈子　賈誼集¶
志儒家賈誼五十八篇(又賦/七篇)　隋志賈子十卷録一卷¶
<pb:KR3k0032_WYG_055-4a>¶
漢梁太傅賈誼撰(集四/卷)　唐志賈誼新書十卷(崇文目/九卷集)¶
(二/卷)　中興書目十卷賈誼撰雜論治道國體及經學胎¶
教本七十二篇劉向刪定為五十八篇今皆存本傳所載¶
治安䇿今釐為數篇各立題目雜見於新書班固賛誼¶
云所著述五十八篇掇其切於世事者著於傳即新書¶
也　賈誼傳三表五餌注師古引賈誼書(見第四卷/匈奴篇)¶
文紀注師古引賈誼書曰衛侯朝於周周行人問其名¶
新書目録　一過秦上下(見史記/秦紀)宗首數寧藩傷藩彊¶
<pb:KR3k0032_WYG_055-4b>¶
大都等齊服疑益壤(事/勢)二權重五美制不定審微階級¶
(事/勢)三俗激時變瑰瑋孽産子銅布(見食/貨志)壹通屬逺親疏¶
危亂憂民解縣威不信(事/勢)四匈奴勢卑淮難無蓄鑄錢¶
(事/勢)五傅職保傅(見大戴/禮昭紀)連語輔佐(連/語)問孝(闕/)六禮容經¶
(見大/戴禮)春秋(連/語)七先醒耳痺諭誠退遜君道(連/語)八官人勸¶
學道術六術道德說(雜/事)九大政上下修政語上下(雜/事)十¶
禮容語上下(上篇/闕)胎教(見大/戴禮)立後義傳(雜事之傳即/本傳  語)五¶
十八篇十卷¶
<pb:KR3k0032_WYG_055-5a>¶
　　　漢晁氏新書¶
漢志法家晁錯三十一篇　唐志法家晁氏新書七卷¶
(晁/錯)　隋志朝氏新書三卷漢御史大夫朝錯撰(亡/)别集¶
朝錯集三卷(亡/)　文選賓戲注引朝錯新書曰帝王之¶
道包之如海養之如春¶
　　　漢淮南鴻烈¶
志雜家淮南内二十一篇外三十三篇注師古曰内篇¶
論道外篇雜說　淮南王安傳安為人好書招延賓客¶
<pb:KR3k0032_WYG_055-5b>¶
方術之士數千人作為内書二十一篇外書甚衆又有¶
中篇八卷言神仙黄白之術亦二千餘萬言入朝獻内¶
篇新出上祕之　鴻烈二十一篇其二十篇原道俶真¶
天文地形時則㝠覽精神本經主術繆稱齊俗道應汜¶
論詮言兵畧說山說林人間脩務泰族而終之以要畧¶
　隋志二十一卷許慎(漢太尉/祭酒)髙誘(濮陽/令)注(唐志中興/書目同)¶
(蘇頌去其重複共得髙/注十三篇許注十八篇)　序曰安與蘇飛李尚左吳田¶
由雷被毛披伍被晉昌等八人及諸儒大山小山之徒¶
<pb:KR3k0032_WYG_055-6a>¶
講論道徳總統仁義而著此書其㫖近老子大較歸之¶
於道號曰鴻烈鴻大也烈明也以為大明道之言也劉¶
向校定又有十九篇謂之外篇　西京雜記淮南王著¶
鴻烈言大明禮教自云字中皆挾風霜揚子雲以¶
為一出一入　唐志淮南王安集二卷(淮南鴻烈/音二卷)¶
(漢志淮南/王賦八十)　隋志縱横家梁有湘東鴻烈十卷元¶
帝撰(亡/)¶
　　　漢董仲舒書¶
<pb:KR3k0032_WYG_055-6b>¶
志儒家董仲舒百二十三篇春秋有公羊董仲舒治獄¶
十六篇　董仲舒傳仲舒所著皆經術之意及上疏條¶
教凡百二十三篇而說春秋事得失間舉玉杯蕃露清¶
明竹林之屬復數十篇十餘萬言皆傳於後世　宣紀¶
注臣瓚引董仲舒書曰有其功無其意謂之戾無其功¶
有其意謂之罪　後紀明徳馬后尤善周官董仲舒書¶
注玉杯蕃露清明竹林之屬　隋志董仲舒集一卷(唐/志)¶
(二卷制書目一卷士不遇/賦答  策請公孫&KR0042;記室)　崇文目春秋繁露八十二¶
<pb:KR3k0032_WYG_055-7a>¶
篇義引宏博非出近世然其間篇第亡舛無以是正又¶
即用玉杯竹林題篇疑後人取而附著云崇文目别集¶
九十九部始於仲舒集一卷　漢五行志董仲舒治公¶
羊春秋始推隂陽為儒者宗　文王世子注董仲舒曰¶
五帝名大學曰成均　周禮大祝注引董仲舒救日食¶
祝　説文引董仲舒曰古之造文者三畫而連其中謂¶
之王三者天地人也而參通之者王也　西京雜記有¶
雨雹對　文選注董仲舒集七言琴歌二首　後漢輿¶
<pb:KR3k0032_WYG_055-7b>¶
服志注引仲舒止雨書　初學記淮南子曰董仲舒請¶
雨秋用桐木魚¶
　　　漢茂陵書¶
髙紀(相國鄼侯/定章程)文紀(薄/姬)食貨志(武功爵/告緡)注臣瓉引茂陵¶
書　史記索隱云亡於西晉　魏王肅曰武帝聞司馬¶
遷述史記取孝景及已本紀覽之於是大怒削而投之¶
於今此兩紀有錄無書¶
　　　漢虞初周說¶
<pb:KR3k0032_WYG_055-8a>¶
志小說家虞初周說九百四十三篇河南人武帝時方¶
士侍郎號黄車使者應劭注其說以周書為本師古曰¶
史記虞初洛陽人即張衡西京賦小說九百本自虞初¶
者也¶
　　　漢新序　說苑　唐續說苑¶
劉向傳向采傳記行事著新序說苑凡五十篇奏之(新/序)¶
(陽朔元年二月癸夘上說/苑鴻嘉四年三月己亥上)　志儒家劉向所序六十七¶
篇注新序說苑世說列女傳頌圖　唐志儒家類劉向¶
<pb:KR3k0032_WYG_055-8b>¶
新序三十卷(隋志又/錄一卷)又說苑三十卷(隋志同曰文中子/讀說苑  可以輔)¶
(教/矣)　中興書目雜家新序十卷漢陽朔元年劉向撰遠¶
至舜禹次及周秦古人嘉言善行悉采摭序載總一百¶
八十三章說苑二十卷漢鴻嘉四年劉向撰采傳記百¶
家所載行事之迹凡二十篇總七百八十四章上之¶
曾鞏序新序三十篇録一篇隋唐之世尚為全書今可¶
見者十篇而已向之序此書於今最為近古雖不能無¶
失然遠至舜禹而次及於周秦以來古人之嘉言善行¶
<pb:KR3k0032_WYG_055-9a>¶
亦往往而在也說苑二十篇崇文總目云今存者五篇¶
餘皆亡臣從士大夫間得之者十有五篇與舊為二十¶
篇正其脫謬疑者缺之而叙其篇目君道臣術建本立¶
節貴德復恩政理尊賢正諫敬慎善說奉使權謀至公¶
指武叢談雜言辨物修文反質(缺反質一卷鞏分修文/為上下後高麗進一卷)¶
(遂足鞏校/正為之序)已上凡二十篇七百八十四章號曰說苑¶
後魏書明元帝以劉向新序說苑於經典正義多有所¶
闕乃撰新集三十篇采經史該洽古義云　唐書右拾¶
<pb:KR3k0032_WYG_055-9b>¶
遺劉貺獻續說苑十篇廣向所遺刋其怪妄(志儒家十/卷又李吉)¶
(甫古今說/苑十一卷)　隋志孔氏説林二卷孔衍撰蕭賁辯林二¶
卷¶
　　　漢法言¶
揚雄傳雄見諸子各以其知舛馳大抵詆訾聖人即為¶
怪迂析辯詭辭以撓世事雖小辯終破大道而或衆使¶
溺於所聞而不自知其非也及太史公記六國歴楚漢¶
訖麟止不與聖人同是非頗謬於經故人時有問雄者¶
<pb:KR3k0032_WYG_055-10a>¶
常用法應之譔以為十三卷象論語號曰法言文多不¶
著獨著其目學行吾子脩身問道問神問明寡見五百¶
先知重黎淵騫君子孝至　志儒家揚雄所序三十八¶
篇太元十九法言十三樂四箴二　隋志揚子法言十¶
五卷解一卷李軌注梁有六卷侯芭注(亡/)十三卷宋衷¶
注揚雄集五卷(唐志同二書目六卷四十/三篇又  十四箴一卷)　唐志揚子¶
法言六卷宋衷注十卷李軌注三卷柳宗元注十三卷¶
　宋朝司馬光集晉李軌唐柳宗元本朝宋咸吳秘四¶
<pb:KR3k0032_WYG_055-10b>¶
家十二卷¶
　　　漢儒家言¶
志儒家言十八篇不知作者¶
　　　漢别集¶
隋志漢武帝集二卷(見御/集)淮南王安集一卷(唐二卷博/本傳辨)¶
(善為文辭為離騷傳又獻頌徳/及長安都國頌及方技賦頌)賈誼集四卷(唐志二卷/  傳弔屈)¶
(原賦服賦政事疏又上疏益淮陽地為梁王立後諫王/淮南諸子凡所著述五十八篇掇其切于世事者著于)¶
(傳/)朝錯集三卷(唐志無務傳遷博士上書言兵事復言/當世急  二事舉賢良策又言削諸侯)¶
<pb:KR3k0032_WYG_055-11a>¶
(事及法令可更定者書凡三/十篇論其施行之語著于篇)枚乘集二卷(傳諫吳王書/乘復游梁梁)¶
(客皆善屬/辭乘尤高)司馬遷集一卷(唐志二卷誦漢志賦八篇石/傳年十嵗  古文紬金鐀)¶
(室之書報任安書遷既死其書稍/出  文選注引遷集悲不遇賦)東方朔集二卷(傳上/書髙)¶
(自稱譽諫起上林奏泰階六符言董偃之罪對化民有/道上書陳農戰彊國之計著論答客難非有先生論有)¶
(封泰山責和氏璧及皇太子生禖屏風殿上柏柱平樂/觀賦獵八言七言上下從公孫&KR0042;借車凡劉向所錄具)¶
(是/矣)司馬相如集一卷(唐二卷巴傳著子虛上林賦諭巴/蜀檄難  蜀父老諌獵疏哀二世)¶
(賦大人賦封禪書他所著若遺平/陵侯書與五公子相難草木書篇)董仲舒集一卷(唐二/卷)¶
(傳對賢良文學策相江都膠西王上疏諫争教令國中/朝廷有大議對皆有明法凡上疏條教凡百二十三篇)¶
<pb:KR3k0032_WYG_055-11b>¶
孔臧集二卷李陵集二卷(文選有李/少卿詩)魏相集二卷(傳少/學易)¶
(對䇿髙弟奏封事損霍氏權全功臣之世白去副封上/書諫擊匈奴右地明易有師法好觀漢故事便宜章奏)¶
(條奏便宜行事及賢臣所言表采易隂陽及明堂月令/奏之風雨災變輙奏言之  韓延壽傳有相文學對策)¶
(事張安世傳魏相上封/  有褒徳顯功之言)張敞集一卷(唐二卷言傳諫昌/邑王書  霍氏封)¶
(事請自治盗賊書諫太后/出游獵書詣公車上書)王褒集五卷(傳中和樂職宣/布詩聖主得賢)¶
(臣頌所幸宫館輙為歌頌侍太子誦讀竒/文及所自造作太子喜褒甘泉洞簫頌)劉向集六卷¶
(唐五卷/十八篇)　(書目五卷集者云晉八卷隋本五卷今所存/傳通達能屬文辭獻賦頌數十篇使外親上)¶
(變事書上封事著疾讒擿要救危及世頌凡八篇校中/五經祕書著洪範五行傳十一篇諌起昌陵言陳湯功)¶
<pb:KR3k0032_WYG_055-12a>¶
(極諫王氏封事奏災異書博物/洽聞通達古今其言有補於世)陳湯集二卷(唐志無善/傳好書)¶
(屬文上疏自劾奏矯制陳言疏/兵狀誅郅支單于疏徙初陵)韋&KR0007;成集二卷(傳以明經/修父業黜)¶
(爵作詩自劾復作詩自著復玷缺之難罷郡/國廟立親廟議&KR0007;成父賢其先韋孟家於鄒)谷永集二¶
卷(唐五卷䇿傳博學經書數上疏言得失舉方正直言/極諌對  災異對謝王鳯書與王譚書王音書上疏)¶
(訟陳湯薦薛宣說成帝絶滛祀善言災異前/後所上四十餘事專攻上身與後宫而已)杜鄴集二¶
卷(唐五卷商傳對方正直言策說王/音與王  親密說王商復郊祀)李尋集二卷(唐志/無)¶
(傳好洪範災異又學天文月令隂陽/事說王根防水災待詔黄門對災異)師丹集一卷(梁三/卷)¶
(唐志五卷上傳議論深博成帝拜丁傅奪王氏權丹以/得信於上  書数十多切直哀帝追尊定陶王為共皇)¶
<pb:KR3k0032_WYG_055-12b>¶
(置吏二千石以下為/立廟京師丹議不可)息夫躬集一卷(唐五卷疏傳通覽/記書上  詆公卿)¶
(大臣著/絶命辭)揚雄集五卷(傳好學不為章句訓詁通而已嘗/好辭賦作反離騷又旁離騷作重)¶
(一篇曰廣騷又旁惜誦以下至懷沙一卷名畔牢愁為/甘泉賦河東賦校獵賦長楊賦或嘲雄以&KR0007;尚白雄解)¶
(之號曰解嘲客有難&KR0007;大深雄解之/號解難作九州箴諫宜許單于書)劉歆集五卷(傳少/以通)¶
(詩書能屬文博見彊志過絶於人欲建立左氏/春秋及毛詩逸禮古文尚書移書責太常博士)班婕妤¶
集一卷(唐志/無)班昭集三卷(唐志二卷銘傳作女誡七篇/所著賦頌  誄問注哀辭書)¶
(論上疏遺令/凡十六篇)崔篆集一卷(傳以明經徵詣公車自以受/莽偽寵辭不仕著周易林臨)¶
(終作賦自/悼曰慰志)唐林集一卷(唐志/無)史岑集二卷(傳著頌誄復/神說疾凡四)¶
<pb:KR3k0032_WYG_055-13a>¶
(篇/)東平王蒼集五卷(唐二卷及傳議定南北郊冠冕車/服制度  光武廟登歌八佾數上)¶
(書諫校獵河内上疏乞就蕃國上光武受命中興頌上/疏諫起二陵自建武以來章奏書記賦頌七言别字歌)¶
(詩/)桓譚集五卷(唐二卷析傳能文章好古學數從劉歆/揚雄辨  世祖時上疏陳時政所宜著)¶
(書言當世行事二十九篇曰/新論著賦誄書奏二十六篇)馮衍集五卷(傳說亷丹據/大郡撫吏士)¶
(又以計說鮑永遺田邑書上/書陳八事集有與隂就書)班彪集三卷(傳著王命論/所著賦論書)¶
(記奏事合九篇上書言/東宫諸王宜置師傅)陳元集一卷(唐志無傳傳上疏/立左氏  又上疏)¶
(言不宜使有/司察公輔)王隆集二卷(唐志王文山集六傳著/詩賦銘書二十  篇)朱勃¶
集二卷(唐志/同)梁鴻集二卷(傳作五噫之歌思高/恢詩著書十餘篇)杜篤集¶
<pb:KR3k0032_WYG_055-13b>¶
一卷(唐五卷言傳為誄吳漢辭奏論都賦所著賦誄弔/書讃七  女誡及雜文十八篇又著明世論十五)¶
(篇/)傅毅集二卷(梁五卷宗唐五卷著傳作廸志詩依清/廟作顯  頌十篇  詩賦誄頌祝文七)¶
(激連珠二/千八篇)班固集十七卷(唐十卷載傳九嵗能屬文及/長博貫  籍奏記東平王蒼)¶
(延英雄撰世祖本紀又作列傳載記上兩都賦所著典/引賓戯應譏詩賦銘誄頌書文記論議六言在者凡四)¶
(十一/篇)黄香集二卷(傳遷尚書令為東郡太守上疏/讓所著賦牋奏書令凡五篇)崔駰¶
集十卷(傳善屬文擬揚雄解嘲作達㫖上四廵頌獻書/誡竇憲所著詩賦銘頌書記表七依婚禮結言)¶
(達㫖酒警合/二十一篇)賈逵集一卷(梁二卷獻唐二卷國傳永平/中上疏  左氏傳  語解詁)¶
(作神雀頌條奏左氏傳大義著經傳義詁及論/難百餘萬言又作詩頌誄書連珠酒令凡九篇)劉騊駼¶
<pb:KR3k0032_WYG_055-14a>¶
集一卷(梁二卷傳唐二卷賦傳著中興以下名/臣列士  乂自造  頌書論凡四篇)李尤集¶
五卷(唐志無哀傳著詩賦銘誄/頌七歎  典凡二十八篇)竇章集二卷(傳好學有/文章與馬)¶
(融崔瑗/同好)崔瑗集六卷(梁五卷記唐五卷著傳髙於文辭/善為書  箴銘所  賦碑銘箴頌)¶
(七蘇南陽文學官志歎辭移社文/悔祈草書蓺七言凡五十七篇)劉珍集二卷(傳著誄/頌連珠)¶
(凡七篇乂/撰釋名)張衡集十一卷(梁十二卷又一本十四卷作/唐十卷  傳擬班固兩都)¶
(二京賦著靈憲筭罔論設客問作應問以見志上疏言/圖緯虛妄作思&KR0007;賦所著詩賦銘七言靈憲應問七辯)¶
(廵告懸圖凡/三十二篇)蘇順集二卷(傳所著賦論誄哀/辭雜文十六篇)胡廣集二¶
卷(傳上疏諫探籌建后駮左雄改察舉之制撰百官箴/四十八篇其餘所著詩賦銘頌箴弔及諸解詁凡二)¶
<pb:KR3k0032_WYG_055-14b>¶
(十二/篇)葛龔集六卷(梁五卷文唐五卷書傳以善文記/知名著  賦碑誄  記凡二十篇)李¶
固集十二卷(梁十卷所唐十卷梁傳舉對策論當世之/敝為政  宜奏記  商令先正風化退辭)¶
(髙滿上疏陳事徵用楊厚臨終與胡廣趙戒/書所著章表奏議教令對策記銘凡十一篇)馬融集九¶
卷(唐五卷書傳上廣成頌東廵頌詣公車對策所著賦/頌碑誄  記表奏七言琴歌對策遺令凡二十一篇)¶
(為梁冀草奏李固又/作大將軍西第頌)髙彪集二卷(梁一卷數傳覆刺遺/馬融書  奏賦頌竒)¶
(文因事諷諫作箴餞第五永/蔡邕等甚美其文以為莫尚)王逸集二卷(傳賦誄書論/及雜文凡二)¶
(十一篇又作漢詩百二十三篇著/楚辭章句子延壽作魯靈光殿賦)桓驎集二卷(漢書有/桓驎著)¶
(書二十/一篇)崔琦集一卷(唐二卷銘傳作外戚箴白鵠賦所/著賦頌  誄箴弔論九咨七言凡)¶
<pb:KR3k0032_WYG_055-15a>¶
(十五/篇)酈炎集二卷(傳有文才解音律/有志氣作詩二篇)邊韶集一卷(唐二/卷)¶
(傳著詩頌碑銘/書策凡十五篇)朱穆集二卷(傳奏記梁冀以災異勸戒/作崇厚論上疏言宦官所)¶
(著論策奏教書詩/記嘲凡二十篇)延篤集一卷(梁二卷孝唐二卷證傳/或疑仁  前後之  篤)¶
(論之李文徳欲引進篤為書止之所/著詩論銘書應訊表教令凡二十篇)皇甫規集五卷(傳/西)¶
(羗大㓂上書言馬賢必敗又上疏乞自效舉賢良方正/對策上疏自奮討零吾又上疏自訟拜度遼將軍薦張)¶
(奐自代所著賦銘碑讃禱文弔章/表教令書檄牋記凡二十七篇)張奐集二卷(傳舉賢/良對策)¶
(上疏言災應奏記謝叚熲著銘頌書教誡述/志對策章表二十四篇子芝昶並善草書)王延壽集¶
三卷(唐志無/逸之子)　崔實集二卷(唐志無銘傳著政論所著/碑論箴  答七言詞文表)¶
<pb:KR3k0032_WYG_055-15b>¶
(記書凡/十五篇)趙壹集二卷(傳作解擯貽書謝友人恩為窮鳥/賦又作刺世疾邪賦以舒怨憤著)¶
(賦頌箴誄書論/及雜文十六篇)劉陶集三卷(唐志無改傳游太學上䟽/陳事議  鑄大錢陳要急)¶
(八事大較言天下大亂皆由宦官作七曜論匡老子反/韓非復孟軻上書言當世便事條教賦奏書記辨疑百)¶
(餘/篇)張升集二卷(唐志無凡傳著賦誄/頌箴書  六十篇)侯瑾集二卷(傳為/皇德)¶
(傳三十篇餘所/作新文數十篇)盧植集二卷(傳獻書規竇武上書立五/經博士日食上封事所著)¶
(碑誄表記/凡六篇)亷品集二卷(亡唐/志無)荀爽集一卷(梁三卷傳唐/二卷    對)¶
(策陳便宜著禮易等傳尚書正經春秋條例漢語/公羊問及辨䜟它所論叙題為新書凡百餘篇)劉梁¶
集三卷(梁二卷同唐二卷楨傳著破羣/論辯和  之論孫  以文名)鄭&KR0007;集二巻(傳/&KR0007;)¶
<pb:KR3k0032_WYG_055-16a>¶
(所注周易尚書毛詩儀禮禮記論語孝經尚書大傳中/&KR0049;乾象厯义著天文七政論魯禮禘祫義六蓺論毛詩)¶
(譜駁許慎五經異義答臨孝存周禮難/凡百餘萬言弟子問五經作鄭志八篇)蔡邕集十二卷¶
(梁二十卷行唐二十卷政傳作釋誨以戒厲上書陳政/要宜所施  七事入崇  殿對災異程璜使人飛章言)¶
(邕詔詰狀邕上書自陳所著詩賦碑誄銘讃連珠箴弔/論議獨斷勸學釋誨叙樂女訓篆蓺祝文章表書記凡)¶
(百四/篇)士孫瑞集二卷應劭集二卷(梁四卷駮唐四卷篇/傳凡為  議三十)¶
(删定律令為漢儀著漢官禮儀故事為狀人紀/著中漢輯序撰風俗通凡所著述百三十六篇)張超集¶
五卷(唐志張邵嘲傳著賦頌碑文薦檄/牋書謁文  凡十九篇又善草書)孔融集九卷(梁/十)¶
(卷日唐十卷不傳每朝㑹訪問融引正定議議不宜加/馬  磾禮議  當復肉刑上疏言宜隱劉表郊祀事與)¶
<pb:KR3k0032_WYG_055-16b>¶
(曹操書多侮慢之辭所著詩頌碑文論議/六言策文表檄教令書記凡二十五篇)虞翻集二卷¶
(唐三/卷)張紘集一卷(梁二/卷)禰衡集二卷(傳文章/多亡)潘朂集二¶
卷阮瑀集五卷¶
　　　漢風俗通　狀人紀　中漢輯序¶
應劭傳初劭父奉為司&KR0032;時並下諸官府郡國各上前¶
人像贊劭乃連綴其名錄為狀人紀又論當世行事著¶
中漢輯序撰風俗通以辨物類名號釋時俗嫌疑文雖¶
不典後世服其洽聞凡所著述百三十六篇又集解漢¶
<pb:KR3k0032_WYG_055-17a>¶
書皆傳于時　唐志雜家應劭風俗通義三十卷(隋志/三十)¶
(一卷録一卷又應劭/集二卷唐志四卷)　中興書目十卷案隋志本三十¶
一卷今存十卷皇霸正失愆禮過譽十反聲音窮通祀¶
典怪神山澤　蘇頌風俗通義序云諸儒著書引據最¶
多而無若庾仲容子抄馬總意林載之畧偹　服䖍有¶
通俗文一卷¶
　　　漢荀爽新書　漢語¶
荀爽傳著禮易詩傳尚書正經春秋條例又集漢事成¶
<pb:KR3k0032_WYG_055-17b>¶
敗可為鑒戒者謂之漢語又作公羊問及辨䜟及他所¶
論叙題為新書凡百餘篇(今多/亡缺)　史記文帝注引漢語¶
　隋志荀爽集一卷(見/前)¶
　　　漢諸儒書¶
文選劉孝標論注引論衡曰漢諸儒作書者以司馬長¶
卿揚子雲河漢也其餘涇渭也¶
　　　蜀漢諸葛氏集　集誡¶
蜀志諸葛氏集目錄開府作牧權制南征北出計算訓¶
<pb:KR3k0032_WYG_055-18a>¶
厲綜覈上下雜言上下貴和兵要傳運與孫權書與諸¶
葛瑾書與孟達書廢李平法檢上下科令上下軍令上¶
中下右二十四篇凡十萬四千一百一十二字臣壽等¶
言前在著作荀朂和嶠奉使臣定諸葛亮故事輒删除¶
複重隨類相從凡為二十四篇篇名如右(傳亮言教書/奏多有可觀)¶
(别為/一集)論者或怪亮文采不豔而過於丁寧周至臣愚以¶
為臯繇之謨略而雅周公之誥煩而悉亮所與言盡衆¶
人凡士故其文指不及得逺也然其聲教遺言皆經事¶
<pb:KR3k0032_WYG_055-18b>¶
綜物公誠之心形于文墨足以知其人之意理而有補¶
當世泰始十年二月一日癸巳平陽侯相陳壽上(晉陳/壽傳)¶
(撰蜀相諸葛/亮集奏之)　唐志蜀諸葛亮集二十四卷(隋志二十/五卷梁二)¶
(十四/卷)儒家集誡二卷(隋志總集武/侯誡一卷)正史有論前漢事一¶
卷又音一卷女訓有貞潔記一卷　書目亮集十四卷¶
後一卷錄傳及碑記其前十二篇章句頗多字數乃少¶
　魏氏春秋亮作八務七戒六恐五懼皆有條章以訓¶
厲臣子　木牛流馬法見集中作正議言據道討滛不¶
<pb:KR3k0032_WYG_055-19a>¶
在衆寡率衆南征詔賜鈇鉞曲蓋羽葆虎賁亦見集中¶
　王業不偏安之表亮集所無出張儼黙記　後漢郡¶
國注引諸葛亮書及表水經注亦引之(建興四年露布/之詔廖立之表)¶
(來敏之教/並見集中)¶
　　　魏渾輿經¶
魏志景初中下邳桓威年十八而著渾輿經依道以見¶
意¶
　　　吳陳子要言¶
<pb:KR3k0032_WYG_055-19b>¶
隋志法家陳子要言十四卷吳豫章太守陳融撰(唐志/同)¶
　　　譙子法訓¶
唐志儒家譙子法訓八卷譙周撰(隋志/同)又五教五卷(隋/志)¶
(梁有譙子五/教志五卷亡)¶
　　　袁子正書¶
唐志儒家袁子正論二十五卷(隋志十/九卷)又正書二十五¶
卷袁準(隋志梁又有袁子/正書二十五卷)¶
　　　晉言道　訪論　古今厯　審機　娛賓　九¶
<pb:KR3k0032_WYG_055-20a>¶
　　　思¶
陸喜傳在吳為吏部尚書武帝時為散騎常侍好學有¶
才思嘗為自叙其畧曰劉向省新語而作新序桓譚詠¶
新序而作新論余不自量感子雲之法言而作言道覩¶
賈子之美才而作訪論觀子政之洪範而作古今厯覽¶
蔣子通萬幾而作審機讀幽通思&KR0007;四愁而作娛賓九¶
思眞所謂忍愧者也其書近百篇吳平又作西州清論¶
傳於世借稱諸葛孔明以行其書有較論格品篇云云¶
<pb:KR3k0032_WYG_055-20b>¶
陸雲撰新書十篇舊唐志儒家典語十卷陸景撰(文/選)¶
(注引陸/景典論)　陸機正訓十卷通志云出於荆州田氏¶
國史志雜家唐志有二十卷辛徳源撰此題陸機¶
疑誤¶
　　　晉辨道¶
華譚傳建興初元帝命為鎮東軍諮祭酒譚博學多通¶
在府無事乃著書二十卷名曰辨道上牋進之帝親自¶
覧焉¶
<pb:KR3k0032_WYG_055-21a>¶
　　　晉志林¶
虞喜傳著安天論以難渾蓋又釋毛詩畧注孝經為志¶
林三十篇(又韋謏為典/林二十三篇)　隋志志林新書三十卷(唐志/二十)¶
(卷/)梁有廣林二十四卷又後林十卷虞喜撰(唐志後林/新書十卷)¶
(注三國志/  引志林)　唐志類書類于政立類林十卷(中興/書目)¶
(唐于政立類林十卷分/五十目記古人事迹)小説家裴子野類林三¶
卷¶
　　　晉干寳正言¶
<pb:KR3k0032_WYG_055-21b>¶
唐志干寳正言十卷又立言十卷　沈約撰邇言十卷¶
子旋集注行於世¶
　　　宋古今善言¶
范泰傳著古今善言二十四篇　唐志雜家三十卷(隋/志)¶
(同/)¶
　　　梁法寳聨璧¶
梁書簡文撰三百卷中大通六年書成作者有蕭子顯¶
等三十人(以比/皇覽)命湘東王為序(三年太子召許懋與諸/儒録長春義記一百卷)¶
<pb:KR3k0032_WYG_055-22a>¶
　　　隋政道集¶
李文博傳長議論著政道集十卷開皇中直秘書内省¶
典校羣籍謂房&KR0007;齡曰清流必潔源正末必端本　唐¶
志法家治道集十卷　書目雜載前賢所論治理之要¶
凡一百十篇¶
　　　隋王氏六經¶
杜淹世家大業元年文中子續詩書正禮樂脩元經讃¶
易道九年而六經大就禮論二十五篇為一十卷樂論¶
<pb:KR3k0032_WYG_055-22b>¶
二十篇為十卷續書一百五十篇為二十五卷續詩三¶
百六十篇為十卷元經五十篇為十五卷贊易七十篇¶
為十卷文中子受書於李育學詩於夏琠問禮於關子¶
明正樂於霍汲考易於族父仲華銅川君告以元經之¶
事貞觀初王凝考六經之目而繕錄焉禮樂論各亡其¶
五篇續詩書各亡其小序惟元經讚易存焉得六百六¶
十五篇勒成七十五卷分為六部號王氏六經召諸子¶
而授焉(凝召三子而/教之畧例)貞觀十六年福畤二十一嵗受六¶
<pb:KR3k0032_WYG_055-23a>¶
經之義(附/錄)　王勃傳通起漢魏盡晉作書百二十篇續¶
古尚書後亡其序有錄無書者十篇王勃補全缺遺定¶
著二十五篇　中說續書始於漢以存漢晉之實詩備¶
六代以辨六代之俗(晉至/隋)元經始於晉惠以斷南北之¶
疑贊易以申先師之㫖正禮樂以旌後王之失　門人¶
受禮(竇威賈/瓊姚義)樂(温彦博杜如/晦陳叔逹)書(杜淹房/喬魏徵)詩(李靖薛方士/裴晞王珪)¶
元經(叔/恬)備聞六經之義(董常仇璋/薛收程元)¶
　　　唐髙識篇¶
<pb:KR3k0032_WYG_055-23b>¶
傅奕傳武徳七年奕上疏極詆浮圖法又上十二論奕¶
注老子集魏晉以來與佛議駁者為高識篇　志髙識¶
傳十卷¶
　　　唐脩身要覽¶
志儒家章懐太子十卷¶
　　　唐中樞龜鑑(志作/龜鏡)¶
志小說家蘇瓌中樞龜鏡一卷(國史志/儒家)　書目初瓌謂¶
子頲有公輔之器因以宰相事業訓之凡二十七條(宋/開)¶
<pb:KR3k0032_WYG_055-24a>¶
(府見之請/號曰龜鏡)宋朝陳瓘廣之¶
　　　唐朝野僉載¶
書目張鷟二十卷載周隋以來雜事時為問答以評目¶
之補遺三卷¶
　　　唐六誡¶
志小說家姚元崇六誡一卷(崇文/目同)　文苑英華姚元崇¶
五誡持衡彈琴對鏡辭金氷壺　文粹元崇氷壺誡執¶
秤誡執鏡誡口箴　志雜家張楚金紳誡三卷　韓愈¶
<pb:KR3k0032_WYG_055-24b>¶
五箴栁宗元三戒¶
　　　唐百行章　叙訓¶
志儒家杜正倫百行章一卷雜家辛之諤叙訓二卷(開/元)¶
(十七年上/授長社尉)¶
　　　唐博聞竒要　古今精義¶
志雜家博聞竒要二十卷開元武功縣人徐闉上詔試¶
文留集賢校理(注記云開元二十/一年十二月上)薛洪古今精義十五¶
卷¶
<pb:KR3k0032_WYG_055-25a>¶
　　　唐說林¶
張大素傳子悱明皇時為集賢院判官詔以其家所著¶
魏書說林入院綴修所闕　志雜家張大素說林二十¶
卷孔衍說林五卷王方慶續世說新書十卷　集賢注¶
記開元八年五月張悱以前福昌令奉敇修其父大素¶
所撰後魏隋書說林(大素魏書/一百卷)¶
　　　唐事對¶
書目十卷題唐燕公撰采經史屬辭比事間作詩語記¶
<pb:KR3k0032_WYG_055-25b>¶
之凡一百十四門(意出於/張說)¶
　　　唐意林¶
志雜家馬總意林一卷　書目貞元中馬總撰三卷先¶
是梁庾仲容為子書鈔三十卷總增損庾書詳擇前志¶
裁成三卷戴叔倫栁伯存為序¶
　　　唐綂載¶
志雜家韓潭綂載三十卷夏綏銀青節度使貞元十三¶
年上　會要貞元十二年二月夏州節度使韓潭進統¶
<pb:KR3k0032_WYG_055-26a>¶
載四十卷　舊史其書採虞夏以來至于周隋録其事¶
跡善於始終者六百六十八人為立傳¶
　　　唐酉陽雜爼¶
志小說家叚成式酉陽雜爼三十卷(崇文/目同)　中興書目¶
二十卷唐太常少卿叚成式撰志聞見譎怪凡三十二¶
類　李淑書目詩書味之太羮史為折爼子為醯醢故¶
名曰雜爼酉陽取大小二酉山多藏竒書　方輿記辰¶
州小酉山有石宂中有秦人書千卷故湘東王云訪酉¶
<pb:KR3k0032_WYG_055-26b>¶
陽之逸典　書目叚成式續雜俎十卷録異事續之¶
　　　唐記室新書¶
志李途記室新書三十卷(崇文/目同)　中興書目唐東川節¶
度掌書記李途撰纂集諸書事迹為對語列四百餘門¶
職方郎中孫樵為之序¶
　　　唐備舉文言¶
志類書陸贄備舉文言二十卷(崇文/目同)　書目三十卷摘¶
經史為偶對類事共四百五十二門¶
<pb:KR3k0032_WYG_055-27a>¶
　　　唐古今說苑¶
志儒家李吉甫十一卷¶
　　　唐元和辨謗畧¶
唐次傳建中初及進士第歴侍御史竇參數薦之參敗¶
出為開州刺史積十年不遷韋臯鎮蜀表為副使徳宗¶
諭臯罷之次身在外抑不得伸以為古忠臣賢士罹毁¶
被謗至殺身君且不悟者因采獲其事為辨謗畧三篇¶
上之帝益怒曰是乃以古昏主方我改䕫州刺史憲宗¶
<pb:KR3k0032_WYG_055-27b>¶
立召還授禮部郎中知制誥中書舍人憲宗雅惡朋比¶
傾䧟者嘗覽辨謗略善之謂學士沈傳師曰凡君人者¶
宜所觀省次編錄未盡卿可廣其書傳師乃與令狐楚¶
杜元頴論次起周迄隋増為十篇號元和辨謗畧　志¶
儒家唐次辨謗畧三卷元和辨謗畧十卷(令狐楚沈傳/師杜元頴撰)¶
裴潾大和新修辨謗畧三卷　會要元和十二年十月¶
翰林學士沈傳師等奏元和辨謗畧兩部各十卷一部¶
進上一部請付史館從之　崔羣傳元和十四年三月¶
<pb:KR3k0032_WYG_055-28a>¶
帝嘗語宰相聽受之際不亦難乎比詔學士集前世事¶
為辨謗畧以自儆鑒其要云何羣對曰無情曲直辨之¶
至易有情則欺偽難審也故孔子有衆好衆惡浸潤膚¶
受之說以其難辨也若陛下擇賢而任待之以誠糾之¶
以法則人自歸正誰敢以欺帝韙其言　中興書目唐¶
集賢殿學士裴潾撰舊有十卷以其繁冗删去止三卷¶
載自古被誣之事起周公至狄仁傑又太和辨謗録三¶
卷案崇文總目李徳&KR0073;等撰憲宗時命傳師楚等撰元¶
<pb:KR3k0032_WYG_055-28b>¶
和辨謗錄十卷大和中徳&KR0073;以其文繁删為三卷　舊¶
紀元和十二年十月癸酉内出元和辨謗畧二巻付史¶
館　唐次元和辨謗畧序曰似信而詐似忠而非便便¶
可以動心捷捷可以亂聽豈止鵜鴂雕卉薏苡惑珠者¶
哉虞舜有堲讒之命我皇有辨謗之書千古一心同垂¶
至理將備乙夜之觀則聖慮先辨謗何由興(上自周漢/下洎隋朝)¶
(勒成/十卷)¶
　　　唐新語¶
<pb:KR3k0032_WYG_055-29a>¶
志雜史類劉肅大唐新語十三卷(元和/中)　書目輯唐故¶
事起武徳止大厯分為二十類　漢陸賈新語宋劉¶
義慶世説新語八卷(分三十八門/崇文目十卷)　吳裴&KR0007;新言五¶
卷顧譚新語十二卷殷興通語十卷陸景典語十卷¶
(隋/志)¶
　　　唐西掖雜言¶
書目五卷韓愈撰序云餘暇擬作自大制令逮于百執¶
事取詩書雅言之意以西掖之號冠于篇或云非愈所¶
<pb:KR3k0032_WYG_055-29b>¶
作崇文總目云不著撰人名氏¶
　　　唐御臣要畧¶
志儒家李徳裕御臣要畧卷亡　會要大和八年九月¶
宰相李徳裕進¶
　　　唐帝王政綂¶
㑹要大中五年十二月太子詹事姚康撰十卷上之¶
　　　唐古今通要¶
書目四卷苗台符撰自黄帝至唐大中年紀疆理及户¶
<pb:KR3k0032_WYG_055-30a>¶
口盛衰依史記自黄帝及共和存其代數周秦以降則¶
以元年冠甲子¶
　　　唐戚畹纂要¶
志類書類劉揚名戚畹纂要十卷戚畹英華十卷(袁說/重脩)¶
　書目戚畹纂要劉揚名纂傳記宗族親姻事分内外¶
篇次之戚苑英華崇文目云劉揚名撰袁說重脩說摭¶
采他書以增綴之¶
　　　唐帝王鏡畧¶
<pb:KR3k0032_WYG_055-30b>¶
晁氏志劉軻撰一卷自開闢迄唐初帝王世次綴為四¶
言以訓童&KR0041;蜀馮鑑續之至唐末(編年/類)¶
　　　唐事鑑¶
志類書郭道規事鑑五十卷¶
　　　唐化綂¶
志雜家熊執易五百卷類九經為書三十年乃成未及¶
上卒¶
　　　唐長短經¶
<pb:KR3k0032_WYG_055-31a>¶
志雜家類趙㽔長短要術十卷　書目論主霸機權正¶
變長短之術凡六十三篇第十九載兵權隂謀(晁氏志/雜家類)¶
　　　唐羽書集¶
志總集臧嘉猷羽書三卷(處/士)　書目集歴代軍中符檄¶
誥命箴頌之文以唐為首上至夏甘誓而止　崇文目¶
續羽書六卷¶
　　　唐金鑰¶
書目二卷大學博士李商隱以帝室職官嵗時州府四¶
<pb:KR3k0032_WYG_055-31b>¶
部分門編類¶
　　　唐鳯策聯華¶
書目三卷顧雲撰并序有續魏徵遺表代尉遲敬徳答¶
隱大子箋補十八學士寫像贊安西都䕶府重築碎葉¶
城碑大抵皆因舊事而作(崇文目/别集類)¶
　　　唐致理書¶
志雜家朱朴致理書十卷又郭照度治書十卷　書目¶
朱朴乾寧中為國子毛詩博士論述時務凡五十篇上¶
<pb:KR3k0032_WYG_055-32a>¶
之¶
　　　唐女論語¶
志尚宫宋氏女論語十篇　傳若莘著十篇凖論語以¶
韋宣文君代孔子曹大家等為顔冉推明婦道之所宜¶
若昭又為傳申說之　志長孫皇后女則要錄十卷武¶
后古今内範一百卷内範要畧十卷鳯樓新誡二十卷¶
韋氏續曹大家女訓十二章¶
　　　唐七百三十六家别集¶
<pb:KR3k0032_WYG_055-32b>¶
志丁部集錄其類有三二曰别集類七百三十六家七¶
百五十部七千六百六十八卷始於趙荀況集楚宋玉¶
集終於盧藏用集失姓名一家&KR0007;宗以下不著錄四百¶
六家五千一十二卷　隋志别集四百三十七部四千¶
三百八十一卷通計亡書合八百八十六部八千一百¶
二十六卷(詳見/上)¶
　　　唐韓愈集¶
志四十卷　書目五十卷　李漢序凡七百一十六首¶
<pb:KR3k0032_WYG_055-33a>¶
合目錄為四十一卷又外集雜著實錄等十卷又遺文¶
一卷十二篇其傳始於曾鞏音義五十卷祝充進於朝¶
紹興中樊汝霖譜注四十卷洪興祖撰年譜一卷方崧¶
卿舉正十卷彭郁㑹覽四十卷外抄八卷朱熹考異十¶
卷　李漢序曰詭然而蛟龍翔蔚然而虎鳯躍鏘然而¶
韶鈞發日光玉潔周情孔思千態萬貌卒澤於道徳仁¶
義炳如也　皇甫湜曰茹古涵今無有端涯渾渾灝灝¶
不可窺校及其酣放豪曲快字凌紙怪發鯨鏗春麗驚¶
<pb:KR3k0032_WYG_055-33b>¶
耀天下然而栗密窈&KR0396;章妥句適精能之至入神出天¶
　唐書贊曰愈以六經之文為諸儒倡障隄末流反刓¶
以樸剗偽以真然愈之才自視司馬遷揚雄至班固以¶
下不論也當其所得粹然一出於正刋落陳言橫騖馳¶
驅汪洋大肆要之無抵牾聖人者其道蓋自比孟軻¶
程子曰退之晚年之文所見甚高不可易而讀也　朱¶
子曰原道諸篇於道之大原非荀揚仲淹之所及其言¶
曰根之茂者其實遂膏之沃者其光&KR0110;仁義之人其言¶
<pb:KR3k0032_WYG_055-34a>¶
藹如也其徒和之亦曰未有不深於道而能文者　穆¶
伯長曰韓元和聖徳平淮西柳雅章之類皆辭嚴義偉¶
製述如經¶
　　　唐柳宗元集¶
志三十卷(書目同卷/外集一)¶
　　　宋朝晉代名臣集¶
書目十五卷晉王濟棗據劉寳閭丘冲欒肇王讚郄正¶
張敏伏緯應亨索靖閻纘嵇紹卞粹虞漙十五家文各¶
<pb:KR3k0032_WYG_055-34b>¶
為一卷著爵里於卷首乾道中汪應辰云蓋國初館閣¶
之士得晉人殘缺之聚為此編¶
　　　唐語林¶
宋朝王讜以唐小說五十家取其要者倣世說分五十¶
二門為唐語林十一卷今本起德行訖俚俗自故事以¶
下五門闕(一本/八卷)　崇文目唐書類苑二卷新修唐朝事¶
類十卷¶
　　　端拱古今類要¶
<pb:KR3k0032_WYG_055-35a>¶
謝泌端拱初獻所著文二十編古今類要三十卷召試¶
中書直史館¶
　　　淳化東觀集¶
崇文目十卷羅處約撰淳化二年七月蘇易簡上之藏¶
史館¶
　　　淳化仙鳬羽翼¶
書目淳化中光祿丞曾致堯采經史子集中可為詩賦¶
論題者集之據本經注解其下取興國八年御製賜進¶
<pb:KR3k0032_WYG_055-35b>¶
士詩名篇　崇文目類書三十卷¶
　　　咸平新書　理樞¶
晁逈傳真宗擢直史館獻咸平新書五十篇又獻理樞¶
一編(四年三月壬/午獻一卷)召試知制誥¶
　　　咸平本說¶
二年五月比部郎中刁衎獻本說十卷三十三篇召試¶
學士院授秘閣校理¶
　　　咸平廣孝新書　紹興寧親寳鑑¶
<pb:KR3k0032_WYG_055-36a>¶
　　　淳熙編集孝史¶
咸平六年九月甲午直史館樂史獻所著廣孝新書(五/十)¶
(卷/)孝悌錄上清文苑(四十/卷)總仙記凡八百卷詔奬之紹¶
興三十二年孝宗即位十月十八日詔鄧倫進寧親寳¶
鑑用意可嘉有補孝治遷一秩淳熙十五年三月八日¶
有諫議大夫謝諤進編集孝史五十卷并序目錄共十¶
一册詔付秘省　崇文目上清文苑四十卷廣孝新書¶
五十卷唐孝悌錄十五卷孝悌錄二十卷　樂史傳雍¶
<pb:KR3k0032_WYG_055-36b>¶
熙三年獻所著貢舉事二十卷登科記三十卷題解二¶
十卷唐登科文選五十卷孝悌錄二十卷續卓異記三¶
卷淳化四年又獻廣孝傳五十卷總仙傳一百四十一¶
卷詔秘閣冩本進内　會伯智著孝行類要　尹¶
源作唐説叙兵凡十篇上之　江休復著神告一篇¶
言皇嗣未立假神告祖宗之意冀以感悟著唐宜鑒十¶
五卷春秋世論三十卷　歐陽修上蘇洵所著書二十¶
二篇權書衡論機策　劉顔著儒術通要經濟樞言數¶
<pb:KR3k0032_WYG_055-37a>¶
十篇　李淑獻繫訓二篇戚綸著理道評十二篇¶
陳執中上復古要道三篇真宗異而召之既至進演要¶
三篇以蚤定天下根本為說¶
　　　天聖羣書新語¶
書目十一卷天聖中方龜年采六經傳記百家之言以¶
字句分門為類　天聖中詔許天下士獻文章應詔者¶
百數有司第其善者唐詢數人而已¶
　　　景祐升平舉要¶
<pb:KR3k0032_WYG_055-37b>¶
四年十一月同修注葉清臣上十篇壬子命為直史¶
館¶
　　　景祐注法言¶
景祐四年十月十六日著作佐郎宋咸表進重廣注揚¶
子法言十卷(三/册)序云東晉李軌為注唐栁宗元删定禆¶
缺糾失五百餘條　元豐四年十一月己丑司馬光采¶
諸家所長附以己意名曰集注序云揚子之文簡而奧¶
景祐四年詔國子監校法言嘉祐二年七月畢上之又¶
<pb:KR3k0032_WYG_055-38a>¶
詔吕夏卿校定治平元年上之又詔内外制看詳二年¶
上之命鏤板宋咸吳祕皆注法言宋庠家有李軌注本¶
及音義最精詳音義多引天復本校法言者皆據以為¶
正¶
　　　寳元君臣龜鑑　唐君臣龜鑑¶
二年二月一日(壬戌/朔)太常丞詹庠上六十卷詔奬之¶
屯田外郎李及之掇唐史有益於治者撰次凡八十卷¶
曰唐君臣龜鑑王堯臣上其書¶
<pb:KR3k0032_WYG_055-38b>¶
　　　皇祐治原¶
五年六月壬午皇姪右神武大將軍宗諤上治原十五¶
卷詔奬之　楊大雅因轉對上原治十七篇¶
　　　嘉祐治道中術¶
二年十一月己亥集賢校理何涉上治道要術三十篇¶
敇奬諭(涉字濟川果州人/又有春秋本旨)　書目刁衎三卷凡三十篇¶
括古議今雜論治要　國史志刁衎本說十卷何涉治¶
道中說三篇嘉祐中進(儒/家)¶
<pb:KR3k0032_WYG_055-39a>¶
　　　國朝事始¶
書目一卷范鎮記皇朝政事典禮所出共二百餘條¶
　　　元豐事物紀原¶
書目十卷元豐中高承以劉存馮鑑事始删謬除複增¶
益名類皆援摭經史以推原初始凡二百七十事　唐¶
吳王諮議劉存與長史房徳懋等集經史諸書以¶
類分門為事始三卷(唐志小説家事始三卷劉孝/孫房徳懋又三卷劉睿續)¶
後蜀馮鑑采羣書續事始五卷宣和中朱繪以事¶
<pb:KR3k0032_WYG_055-39b>¶
始疎畧撰事原三十卷　北史劉懋撰諸器物造¶
作之始十五卷名曰物祖　唐志雜家謝昊物始¶
十卷¶
　　　元祐重校學海¶
書目三十卷馬共以唐温庭筠學海未盡(唐志類書庭/筠學海三十)¶
(卷/)因總括諸書損益去取分類為一千二百八十餘門¶
　崇文目學海三十卷史海十卷¶
　　　皇極經世¶
<pb:KR3k0032_WYG_055-40a>¶
邵雍撰十卷以元經㑹以㑹經運以運經世天(日月星/辰隂陽)¶
地(水火土/石剛柔)變(暑寒/晝夜)化(雨風/露雷)感(性情/形體)應(走飛/草木)人(目鼻/耳口)物(聲/色)¶
(氣/味)事(皇帝王/伯體用)業(易書詩春/秋心迹)天開於子地闢於丑人生於¶
寅　孔子賛易自羲軒而下祖三皇也序書自堯舜而¶
下宗五帝也删詩自文武而下子三王也脩春秋自桓¶
文而下孫五伯也一元之運始於日甲月子星甲辰子¶
自開闢以來推其年数雍得之於李挺之挺之得於穆¶
伯長自天地運化陰陽消長皆以數推之以窮萬物之¶
<pb:KR3k0032_WYG_055-40b>¶
變程伯淳謂加一倍法其書以日月星辰水火土石盡¶
天地之體用以暑寒晝夜雨風露雷盡天地之變化以¶
性情形體走飛草木盡萬物之感應以元㑹運世嵗月¶
日辰盡天地之終始以皇帝王伯易書詩春秋盡聖賢¶
之事業　易用九六經世用十十二一元統十二㑹十¶
二㑹統三十運三十運統十二世一世統三十年一年¶
統十二月一月統三十日是十二與三十迭為用也¶
觀物篇解伯温叙述(二/卷)蔡元定為指要二篇以伏羲卦¶
<pb:KR3k0032_WYG_055-41a>¶
圖列於前以皇極經世疏於後　張行成撰索隠一卷¶
觀物外篇衍義九卷　張栻因經世之　攷自堯甲辰¶
至乾道改元之嵗凡三千五百二十二年列為六圖曰¶
經世紀年　周奭為節要　觀物外篇門弟子記平生¶
之言合二卷雖以次筆授不能無小失然發明成書為¶
多(張行成曰内篇理深而数畧外篇数/詳而理顯學先天者當自外篇始)　晁氏志皇極¶
經世十二卷起堯即位之二十二年甲辰終周顯徳六¶
年己未編年紀興亡治亂之事以符其學觀物篇系於¶
<pb:KR3k0032_WYG_055-41b>¶
後其子伯温解　康節先生受業於李之才先視之以¶
陸淳春秋意欲以春秋表儀五經既可語五經大㫖則¶
授易而終焉¶
　　　紹興皇朝事實類苑¶
紹興中江少虞撰次二十六卷祖宗聖訓名臣事迹及¶
藝術仙釋神怪夷狄風俗釐為二十六門¶
　　　紹興中興龜鑑¶
七年三月二十一日詔林保所獻中興龜鑑可采賜紫¶
<pb:KR3k0032_WYG_055-42a>¶
其書進入十三年五月丁卯(十一/日)何俌上十卷詔遷一¶
官¶
　　　帝王手鑑¶
崔偓佺撰十卷¶
　　　帝王經世圖籍¶
唐仲友撰十卷一百二十二篇周必大題辭¶
　　賜書(詳見/御書)¶
　　　漢賜祕書¶
<pb:KR3k0032_WYG_055-42b>¶
叙傳班斿為右曹中郎將與劉向校秘書每奏事斿以¶
選受詔進讀羣書上器其能賜以祕書之副時書不布¶
自東平思王以叔父求太史公諸子書大將軍白不許¶
(霍山坐寫祕書泄蘇昌為大/常坐藉霍山書  秘書免)彪與從兄嗣共遊學家有¶
賜書好古之士自逺方至¶
　　　漢賜外屬圖世家列傳¶
竇融傳融與五郡太守共砥厲兵馬上疏請師期帝深¶
嘉美之乃賜融外屬圖及太史公五宗外戚世家魏其¶
<pb:KR3k0032_WYG_055-43a>¶
侯列傳¶
　　　漢賜祕書列仙圖¶
見圖類¶
　　　漢賜山海經河渠書禹貢圖¶
王景傳永平二年議脩汴渠引見景問以理水形景陳¶
其利害應對敏給帝善之又以嘗修浚儀渠功業有成¶
乃賜景山海經河渠書禹貢圖　宋賜河西王&KR0041;遜周¶
易及子集諸書合四百七十五卷　唐栁宗元家有賜¶
<pb:KR3k0032_WYG_055-43b>¶
書三千卷在善和里舊宅¶
　　　唐賜荀悅漢紀¶
見賜物¶
　　　唐賜厯日¶
集賢注記自置院之後每年十一月内即令書院寫新¶
厯日一百二十本頒賜親王公主及宰相公卿等皆令¶
朱墨分布具注厯星遞相傳寫謂集賢院本¶
　　　太平興國賜軍誡雍熈賜六韜¶
<pb:KR3k0032_WYG_055-44a>¶
見兵書¶
　　　淳化賜儒行篇¶
淳化三年二月詔以新印儒行篇賜中書樞宻兩制三¶
館等人各一軸先是御試進士以儒行篇為論題意欲¶
激勸士流脩儒行故命雕印首賜孫何等次及宰輔近¶
臣至銓司選人令置於聽事以代座右之誡(三月已酉/賜新第孫)¶
(何等儒行篇各/一軸何等表謝)　祥符二年十一月丙辰復以儒行篇¶
賜親民釐務文臣其幕職州縣官使臣賜敇令崇文院¶
<pb:KR3k0032_WYG_055-44b>¶
摹印送閤門辭日給之(初上謂輔臣曰先朝賞賜/近臣儒行篇可并賜之)　紹¶
興十八年六月三日御書儒行篇賜進士王佐等¶
　　　咸平賜三史　賜九經¶
元年七月甲申賜諸王輔臣新印三史各一本四年六¶
月丁卯詔郡縣學校聚徒講誦之所各賜九經一部¶
　　　咸平賜三國志¶
五年四月乙亥直秘閣黄夷簡等上新印三國志賜銀¶
帛以其書分賜親王輔臣¶
<pb:KR3k0032_WYG_055-45a>¶
　　　景徳賜經史¶
景德元年七月癸未朔賜諸王宗室近臣新印周禮疏¶
二年六月乙未賜殿前都指揮使高瓊九經書疏諸史¶
各一部從所請也真宗尚儒術故勲臣宿將亦化焉十¶
月甲申賜宰執近臣親王新印周禮儀禮公羊穀梁傳¶
疏三年八月甲戌賜右諫議种放大宗聖製御書九經¶
三史義疏四年七月賜交趾九經從其請也祥符六年¶
十一月癸丑賜御史臺九經三史三國志晉書八年正¶
<pb:KR3k0032_WYG_055-45b>¶
月丁亥以監書賜昭應宫二月辛酉又賜聖製文集天¶
禧元年二月賜宗正寺經史以備修玉牒　至道三年¶
九月戊寅殿中丞方演言曲阜文宣王廟有書樓¶
而無典籍請賜九經及先帝御書重給祭器從之¶
　景徳元年七月丙午崇文院上新印晉書百三十卷¶
賜校勘官¶
　　　祥符賜莊列子¶
景徳二年二月甲辰直講孫奭言郭象所注莊子時㑹¶
<pb:KR3k0032_WYG_055-46a>¶
莊生之㫖請依道徳經例校定并釋文三卷雕印詔可¶
命崇文院檢討杜鎬與奭同校定摹刻祥符元年六月¶
甲辰賜輔臣南華真經版本人一部　景徳四年經列¶
子觀二月丙子詔加至徳之號命官校正其書祥符五¶
年四月丙寅崇文院上新印列子冲虛至徳真經詔賜¶
親王輔臣人一本(祥符四年十一月丙子命李/宗諤楊總等校莊子序摹板)¶
　　　祥符賜孟子¶
七年正月庚子國子監上新印孟子及音義賜輔臣各¶
<pb:KR3k0032_WYG_055-46b>¶
一部¶
　　　天聖賜進士中庸大學¶
五年四月辛卯賜新第王堯臣已下中庸八年四月丙¶
戌賜王拱辰巳下大學後登第者必賜儒行及中庸大¶
學以為常¶
　　　天聖賜九經¶
天聖九年二月癸亥賜青州州學九經　明道元年七¶
月甲戌賜壽州州學九經二年五月庚寅賜大名府學¶
<pb:KR3k0032_WYG_055-47a>¶
九經　景祐二年四月戊辰賜楚州州學九經¶
　　　景祐賜册府元龜¶
四年二月甲子賜御史臺册府元龜天下圖經各一¶
部¶
　　　嘉祐賜新唐書¶
五年六月詔鏤新唐書賜二府下逮修書官治平三年¶
五月詔以七史賜二府下逮編校官¶
　　　治平賜頴邸書¶
<pb:KR3k0032_WYG_055-47b>¶
治平四年六月甲寅(神宗已/即位)司馬光初讀資治通鑑上¶
親製序靣賜光令&KR0049;書成寫入又賜頴邸舊書二千四¶
百二卷　治平三年五月十九日王師約選尚公主又¶
出經籍及紙筆硯墨賜之¶
　　　元豐賜班超傳¶
元年西夏入㓂秦鳯以李師中知秦州賜手詔班超傳¶
以勉之(神宗聖訓/云熙寧初)¶
　　　元祐賜資治通鑑¶
<pb:KR3k0032_WYG_055-48a>¶
七年七月二十八日戊申詔諸路安撫鈐轄司并西京¶
南京各賜通鑑一部¶
　　　建炎賜郭子儀傳¶
四年八月丁丑韓世忠遷檢校少師翌日戊寅上諭大¶
臣曰世忠不親文墨朕方寫郭子儀傳欲付卿等呼諸¶
將讀示之¶
　　　紹興賜進士中庸篇¶
五年策士首得汪應辰九月十九日言者請依雍熙故¶
<pb:KR3k0032_WYG_055-48b>¶
事賜新進士儒行篇以勵士檢有㫖添賜中庸送秘府¶
校勘正字張嵲校中庸高閲校儒行篇二十二日閲奏¶
儒行雖間與聖人之意合而其詞夸大類戰國縱横之¶
學蓋漢儒雜記决非聖人格言望止賜中庸庶幾學者¶
知聖學淵源奏可御書中庸以十月四日賜之(㑹要九/月賜御)¶
(書石刻/中庸篇)¶
　　　紹興賜御書孝經¶
十四年七月辛未詔諸州以御書孝經刋石賜見任官¶
<pb:KR3k0032_WYG_055-49a>¶
及係籍學生時已頒于郡庠殿中御史汪勃言定和議¶
極至飬望摹刻使家至户曉以彰聖孝¶
　　　乾道賜武經龜鑑¶
見兵書¶
　　　淳熙賜太子資治通鑑紀事¶
三年十一月戊辰(二十/四日)詔取袁樞資治通鑑紀事賜皇¶
太子與陸贄奏議熟讀以求治道八年四月五日詔國¶
子監印經史子書各一帙賜吳益王府從教授劉光祖¶
<pb:KR3k0032_WYG_055-49b>¶
請也¶
　¶
　¶
　¶
　¶
　¶
　¶
　玉海卷五十五¶
