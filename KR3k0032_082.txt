#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷八十二
#+PROPERTY: JUAN 卷八十二
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷八十二
<pb:KR3k0032_WYG_082-1a>¶
欽定四庫全書¶
　玉海卷八十二¶
　　　　　　　　　　　　宋　王應麟　撰¶
　車服¶
　　冕服¶
　　　漢永平旒冕衣裳　玉佩絇屨　漢冕冠　平¶
　　　冕　龍衮¶
紀永平二年正月辛未宗祀光武於明堂帝及公卿列¶
<pb:KR3k0032_WYG_082-1b>¶
侯始服冠冕衣裳玉佩絇屨以行事(詳見車/服制度)注漢官儀¶
曰天子公卿特進諸侯祀天地明堂皆冠平冕三禮圗¶
冕以三十升布漆而為之廣八寸長尺六寸前下後髙¶
有俛伏之形董巴輿服志顯宗初服冕衣裳以祀天地¶
衣裳以&KR0007;上纁下徐廣輿服注漢明帝案古禮備其服¶
章天子郊廟衣皁上絳下前三幅後四幅衣畫而裳繡¶
禮記曰古者君子必佩玉天子佩白玉公侯佩山&KR0007;玉¶
大夫佩水蒼玉世子佩瑜玉周禮屨人掌王赤舄青絇¶
<pb:KR3k0032_WYG_082-2a>¶
鄭&KR0007;注云赤舄為上冕服之舄也絇屨鼻頭以青綵飾¶
之(絇音/劬)三禮圗曰屨複下曰舄其色各隨裳色(東京賦/整法服)¶
(正冕帶珩紞□綖玉笄綦㑹火龍□黻藻繂鞶厲制徐/廣車服儀制曰戰國以韍非兵飾去之漢明帝復  韍)¶
(天子赤/皮蔽膝)　志聖人作冠冕纓㽔以為首飾凡十二章天¶
子備章公自山以下侯伯自華蟲以下子男自藻火以¶
下卿大夫自粉米以下至周而變之以三辰為旂旗王¶
祭上帝則大裘而冕公侯卿大夫用九章以下秦滅去¶
禮學郊祀之服皆以袀&KR0007;漢承秦故世祖都于土中始¶
<pb:KR3k0032_WYG_082-2b>¶
修三雍正兆七郊顯宗(永平/二年)初服旒冕衣裳文章赤舄¶
絇屨以祠天地養三老五更於三雍于時致治平矣天¶
子三公九卿特進侍祠侯祀天地明堂皆冠旒冕衣裳¶
&KR0007;上纁下乗輿備文日月星辰十二章三公諸侯山龍¶
九章九卿以下華蟲七章皆備五采大佩赤舄絇屨以¶
承大祭百官執事者冠長冠皆祇服五岳四瀆山川宗¶
廟社稷皆袀&KR0007;長冠五郊各如方色云百官不執事袀¶
&KR0007;以從冕冠垂旒前後䆳延玉藻孝明皇帝永平二年¶
<pb:KR3k0032_WYG_082-3a>¶
初詔有司采周官禮記尚書臯陶篇乗輿服從歐陽氏¶
說公卿以下從大小夏侯氏說冕皆廣七寸長尺二寸¶
前圎後方朱緑裏&KR0007;上前垂四寸後垂三寸係白玉珠¶
為十二旒以其綬采色為組纓三公諸侯七旒青玉為¶
珠卿大夫五旒黑玉為珠(注獨斷曰三公諸侯九/旒卿七旒與此不同)旁垂¶
黈纊郊天祀地明堂則冠之衣裳玉佩備章采乗輿刺¶
史公侯九卿以下皆織成注東觀書永平二年正月公¶
卿議春南北郊東平王蒼議髙帝制長冠入宗廟陛下¶
<pb:KR3k0032_WYG_082-3b>¶
以禮服龍衮祭五帝久無祭天地冕服之制天地之禮¶
冕冠裳衣宜如明堂制(志自冕冠至鶡冠其名十九/冕冠  長冠  委貌  皮弁)¶
(爵升/建華)　(通天/方山)　(逺遊/巧士)　(髙山/却非)　(進賢/却敵)　(法冠/樊噲)　(武冠/術氏)¶
(皆有纓㽔執事及武吏皆/縮纓垂五寸  鶡冠無㽔)　東平王蒼傳中興三十餘¶
年蒼以天下化平宜修禮樂遂與公卿共議定南北郊¶
冠冕車服制度及光武廟八佾舞數　東都賦修衮龍¶
之法服　晉志漢承秦&KR0102;西京未有所制及明帝始采¶
周官禮記尚書及諸儒記說還備衮冕之服天子之冕¶
<pb:KR3k0032_WYG_082-4a>¶
前後旒用真白玉珠魏明帝改以&KR0226;瑚珠晉初仍舊過¶
江服章多闕而冕飾以翡翠&KR0226;瑚雜珠侍中顧和奏改¶
用白琁珠　宋志漢承秦制冠有十三種魏晉以来不¶
盡施用　隋志陸澄議秦除六冕之制後漢始備古章¶
魏晉以来非祀宗廟不欲令臣下服衮冕位為公者必¶
加侍官故太子入朝因而不著但承天作副禮絶羣后¶
皇太子朝請服冕自宋以下始定此儀(宋秦始/四年)　唐志¶
顯慶元年長孫無忌曰漢明帝始采周官禮記制祀天¶
<pb:KR3k0032_WYG_082-4b>¶
地之服天子備十二章　禮記王制疏虞夏之制天子¶
祭服自日月而下十有二章六者畫於衣法天之陽氣¶
之六律六者繡於裳法地之隂氣之六吕凡冕之制皆¶
&KR0007;上纁下故注弁師云&KR0007;覆朱裏師說以木版為中以¶
三十升&KR0007;布衣之於上謂之延也朱為裏以繒為之案¶
漢禮器制度廣八寸長尺六寸又董巴輿服志云廣七¶
寸長尺二寸皇氏謂此為諸侯之冕應劭漢官儀廣七¶
寸長八寸皇氏以為卿大夫之冕服也蓋冕随代變異¶
<pb:KR3k0032_WYG_082-5a>¶
大小不同今依漢禮器制度為定(春秋正義阮諶三禮/圗漢禮器制度云冕)¶
(制皆長尺六寸廣八寸天子以下皆同沈引董巴輿服/志云廣七寸長尺二寸應劭漢官儀云廣七寸長八寸)¶
(沈又云廣八寸長尺六寸者天子之冕廣七寸長尺二/寸者諸侯之冕廣七寸長八寸者大夫之冕古禮殘缺)¶
(未知/孰是)　玉藻疏漢明帝時用曹褒之說皆用白旒珠¶
深衣疏鄭以後漢之時裳有曲裾故以續衽鈎邉似漢¶
時曲裾今時朱衣朝服從後漢明帝所為是今朝服之¶
曲裾也¶
　　　漢六冕¶
<pb:KR3k0032_WYG_082-5b>¶
隋志周禮大裘之冕無旒三禮衣服圗大裘而冕王祀¶
昊天上帝及五帝之服秦除六冕唯留&KR0007;冕漢明帝永¶
平中始創制董巴志云漢六冕同制皆濶七寸長尺二¶
寸前圎後方　晉志漢承秦改六冕之制但&KR0007;冠絳衣¶
(見/下)¶
　　　漢衮衣¶
南齊輿服志衮衣漢世出陳留襄邑所織宋末用繡及¶
織成齊建武中采畫為之加飾金銀薄世亦謂為天衣¶
<pb:KR3k0032_WYG_082-6a>¶
　　　漢五時服　　羣臣法服¶
禮儀志注織室作祭服天地宗廟羣臣五時之服¶
(又云獻帝起居注中平六年令三府長史/兩梁冠五時衣袍事位從千石六百石)　　禮儀¶
志立春京師百官衣青衣郡國縣道官下至斗食¶
令史皆服青幘立夏衣赤求雨衣皁先立秋十八¶
日衣黄立秋衣白施皁領緣中衣迎氣禮畢皆衣¶
絳立冬衣皁迎氣禮畢皆衣絳冬至衣絳至立春¶
諸五時變服執事者先後其時皆一日　　漢雜事¶
<pb:KR3k0032_WYG_082-6b>¶
曰髙祖時大謁者臣章受詔長樂宫令羣臣議天¶
子所服謁者趙堯舉春李舜舉夏兒湯舉秋貢禹¶
舉冬(五時服/始於此)　　張敞傳備皁衣二十餘年注如淳¶
曰雖有五時服至朝皆著皁衣　　谷永傳擢之皁¶
衣之吏　　郊祀歌帝臨章嘉服上黄　蔡邕傳臣¶
在宰府及備朱衣(謂祭/官也)　　丙顯從祠髙廟至夕牲¶
日使出取齋衣　　河東賦命羣臣齊法服　晉志¶
漢制一歲五郊天子與執事者所服各如其方色¶
<pb:KR3k0032_WYG_082-7a>¶
百官不執事者服常服絳衣以從魏秘書監秦靜曰漢¶
氏承秦改六冕之制但&KR0007;冠絳衣而已魏已來名為五¶
時朝服又有四時朝服又有朝服自皇太子已下隨官¶
受給　隋志晉令皇太子給五時朝服逺遊冠裴正奏¶
曰後周制冕加為十二色應五行又非典故案三代之¶
冠六等之冕無迎氣變色之文唯月令起秦代乃有青¶
旂赤玉白駱黒衣而不言弁冕案續漢書禮儀志云立¶
春之日京都皆著青衣秋夏悉如其色魏晉迎氣五郊¶
<pb:KR3k0032_WYG_082-7b>¶
行禮之人皆同此制考尋故事唯幘從衣色今請冠及¶
冕色並用&KR0007;唯應著幘者任依漢晉制曰可　續漢志¶
注獨斷曰公卿侍中尚書衣皂而朝者曰朝臣諸營校¶
尉將大夫以下不為朝臣賀循曰漢儀親耕青衣幘漢¶
舊儀曰凡齋紺幘耕青幘秋貙劉服緗幘　五時袍(見/前)¶
　晉志魏明帝以公卿衮衣黼黻之飾疑於至尊多所¶
減損始制天子服刺繡文公卿服織成文晉遵而無改¶
　西京賦緹衣韎韐注武士之服也　周禮注今時伍伯¶
<pb:KR3k0032_WYG_082-8a>¶
緹衣¶
　　　漢后服　步繇　圭衣¶
志太皇太后皇太后入廟服紺上皁下蠶青上縹下皆¶
深衣制蔮簪珥簪以瑇瑁為擿長一尺端為華勝上為¶
鳯皇爵以翡翠為毛羽下有白珠垂黄金鑷左右一横¶
簪之以安蔮　皇后謁廟服紺上皁下蠶青上縹下假¶
結步揺簪珥步揺黄金為山題貫白珠為桂枝相繆一¶
爵九華熊虎赤羆天鹿辟邪南山豐大特六獸詩所謂¶
<pb:KR3k0032_WYG_082-8b>¶
副笄六珈者　禮追師注副之言覆(王后首/服為副)其遺象若¶
今步繇疏漢之步繇謂在首之時行步繇動(鄧后賜馮/貴人王赤)¶
(綬以未有步揺環/佩加賜各一具)　詩箋副既笄而加飾如今步揺上¶
飾　内司服注今世有圭衣盖三翟之遺俗疏漢時有¶
圭衣刻為圭形綴於衣由周禮有三翟别刻繒綴於衣¶
漢俗尚有¶
　　　漢弋綈¶
文帝紀贊身衣弋綈服御無増益注如淳曰弋皁也¶
<pb:KR3k0032_WYG_082-9a>¶
傳賈誼曰帝之身自衣皁綈　東方朔曰孝文身衣¶
弋綈足履革舄衣緼無文　貢禹曰孝文衣綈履革¶
　揚雄曰聖文綈衣不敝　杜篤云太宗衣無異采¶
(後文/苑傳)　文中子衣弋綈傷乎禮中焉可也　張安世¶
傳安世尊為公侯身衣弋綈注弋黒色綈厚繒　光¶
武身衣大練色無重綵　陸閎善著越布單衣光武¶
好之勅㑹稽獻越布　唐元和聖徳詩斥遣浮華好¶
此綈紵¶
<pb:KR3k0032_WYG_082-9b>¶
　　　漢御浣衣¶
紀永平十八年肅宗即位十二月癸巳有司奏孝明皇¶
帝劬勞日&KR0628;身御浣衣食無兼珍不以天下為樂　馬¶
廖傳上疏長樂宫曰元帝罷服官成帝御浣衣哀帝罷¶
樂府而侈費不息至於衰亂者百姓從行不從言也改¶
政移風必有其本陛下躬服厚繒斥去華飾　許后傳¶
上疏舊故中宫乃私奪左右之賤繒及發乗輿服繒為¶
待詔補注託言此繒擬待詔别有所補浣　東都賦昭¶
<pb:KR3k0032_WYG_082-10a>¶
節儉示太素去後宫之麗飾損乗輿之服御　文王卑¶
服即功　禹惡衣服¶
　　　漢繡袷¶
見錫予外夷類¶
　　　漢貂裘¶
東平王蒼傳建初六年冬蒼上䟽求朝明年正月帝許¶
之帝以蒼冒涉寒露遣謁者賜貂裘及太官食物珍果¶
七年八月蒼歸國復賜乗輿服御珍寶輿馬　天漢三¶
<pb:KR3k0032_WYG_082-10b>¶
年西國獻吉光裘　唐太宗親解貂裘賜韋挺¶
　　　漢賜車馬衣服　珍寳衣服　三公服　御衣¶
　　　綬　賜帛　賜錦¶
後傳李忠與任光同奉世祖為右大將軍世祖自解所¶
佩綬以帶李忠㑹諸將問所得財物唯忠無所掠則以¶
所乗大驪馬及繡被衣服賜之　恭王祉建武二年封¶
為城陽王賜乗輿御物車馬衣服　馮異建武六年春¶
朝京師使中黄門賜珍寶衣服　郭伋建武十一年為¶
<pb:KR3k0032_WYG_082-11a>¶
并州牧賜車馬衣服　　樊&KR0929;與光武少㳺舊賜御¶
食及乗輿服物　　郭賀為荆州刺史有殊政顯宗¶
召見賜以三公之服黼黻冕旒敕行部去襜帷使¶
百姓見其容服以章有徳　　丁鴻永平十年召見¶
賜御衣及綬　　祭肜永平十二年為太僕顯宗美¶
肜清約賜錢馬衣被弓劒　　廣陵侯元夀永平十¶
五年召見東平宫班賜御服器物又取皇太子輿¶
馬悉與之　　藥崧為郎獨立臺上帝之詔大官賜¶
<pb:KR3k0032_WYG_082-11b>¶
尚書以下朝夕餐給帷帳皁袍侍史二人　　鄭均建¶
初六年告歸賜以衣冠　魯丕和帝因朝㑹召見諸¶
儒丕與賈逵黃香等相難帝善丕說特賜冠幘履襪¶
衣一襲　楊賜光和四年拜太常賜御府衣一襲¶
冠幘綬　周禮宫伯以時攽衣裘注若今賦冬夏¶
衣　説文漢律曰賜衣者縵表白裏　　後漢志立¶
秋遣使者齎束帛賜武官(注漢官名秩曰賜太尉/將軍各六十匹執金吾)¶
(諸校尉各三十匹/武官倍於文官)立春遣使齎束帛賜文官(注漢/官名)¶
<pb:KR3k0032_WYG_082-12a>¶
(秩曰賜司徒司空帛四十匹九卿十五匹古/今注曰建武八年立春賜公十五匹卿十匹)　前紀武¶
帝元狩六年十月賜丞相至吏二千石百金千石至乗¶
從者帛蠻夷錦各有差　昭帝元鳳二年四月賜郎從¶
官帛元康三年春賜郎從官帛　王褒傳褒等為歌頌¶
以差賜帛　明紀永平六年獲鼎賜三公帛五十匹九¶
卿二千石半之　後傳任延為九真太守光武召見賜¶
馬雜繒　劉般建武十九年賜繒二百匹　祭肜為襄¶
賁令政清璽書勉勵增秩一等賜縑百匹　淳于恭建¶
<pb:KR3k0032_WYG_082-12b>¶
初元年詔羙素行告郡賜帛二十匹遣詣公車¶
魏文帝解御袍賜薛夏以御衣賜張遼　晉咸寧三年¶
賜陳騫衮冕之服　晉盧志賜衣一襲鶴紋袍一領¶
　　　晉平冕¶
晉志平冕王公卿助祭於郊廟服之王公八旒卿七旈¶
以組為纓色如其綬王公衣山龍以下九章卿衣華蟲¶
以下七章　宋志魏明帝以公卿衮衣黼黻之文擬¶
於至尊復損畧之　隋志平冕俗所謂平天冠也其¶
<pb:KR3k0032_WYG_082-13a>¶
制&KR0007;表朱綠裏廣七寸長尺二寸加於通天冠上前¶
垂四寸後垂三寸前圓而後方垂白玉珠十有二旈¶
其長齊肩以組為纓各如其綬色傍垂黈纊珫珠以¶
玉瑱梁天監七年周捨議詔㫖以王者衮服宜畫鳯¶
皇按禮有虞氏皇而祭畫鳯皇羽也皇是衣名非冕¶
明矣¶
　　　後周常冠(十二冕/)¶
後周武帝時初服常冠以皁紗全幅向後襆髪仍裁為¶
<pb:KR3k0032_WYG_082-13b>¶
四脚俗謂之幞頭(武帝宣政元年三月甲戌初服常冠/以皁紗為之加簪而不施纓導若今)¶
(之折/角巾)　唐㑹要折上巾軍旅所服今幞頭是也(通典曰/武帝建)¶
(徳中制折上巾隋志云/巾趙魏間謂之承露)　通典後周設司服之官掌皇¶
帝十二冕祀昊天蒼五帝随方色朝日青夕月素地祇¶
黄神州社稷&KR0007;享先王加元服象食三老耕藉衮視朔¶
大射山視朝宴鷩皆十有二旒¶
　　　唐冠冕制度¶
㑹要貞觀四年八月十四日(丙/午)詔曰冠冕制度已備令¶
<pb:KR3k0032_WYG_082-14a>¶
文尋常服飾未為差等於是三品以上服紫云云　六¶
典尚衣奉御供天子衣服詳其制度凡天子冕服十有¶
三(大裘冕至/翼善冠)尚服掌供内服皇后之服三(禕鞫/䄠衣)内直郎¶
掌皇太子之服織染令掌供天子皇太子羣臣之冠冕¶
辨其制度天子之冠二通天翼善冕六大裘衮鷩毳絺¶
&KR0007;弁二武弁皮弁幘二黒介平巾帽一白紗太子之冠¶
三三梁逺遊進徳冕二衮&KR0007;弁一皮弁幘一平巾臣下¶
之冠五髙山逺遊進賢獬豸却非冕五衮鷩毳絺&KR0007;弁¶
<pb:KR3k0032_WYG_082-14b>¶
二爵武幘三介平巾平巾緑幘武庫令袍之制五青緋¶
黄白皁皆繡畫武豹鷹鸇之類　紀&KR0007;宗開元二年七¶
月乙未焚錦繡珠玉於前殿戊戌禁珠玉錦繡停織錦¶
坊　徳宗大厯十四年六月己亥減乗輿服御　㑹要¶
貞元七年十一月上問冠冕於宰臣董晉曰冠冕動有¶
佩玉之響以節步也故禹致羙於紱冕¶
　　　唐天子冕服　大裘冕　皇后服　衮冕六服¶
志天子之服十四大裘冕祀天地之服也黒表纁裏無¶
<pb:KR3k0032_WYG_082-15a>¶
旒金飾玉簪導衮冕踐祚饗廟征還遣將飲至加元服¶
納后元日受朝臨軒冊拜之服也衣畫裳繡以象天地¶
之色鷩冕有事逺主之服也毳冕祭海嶽絺冕祭社稷¶
饗先農&KR0007;冕蜡祭朝日夕月通天冠冬至受朝祭還燕¶
羣臣養老之服緇布冠始冠之服武弁講武出征蒐狩¶
禡類宜社賞祖罸社纂嚴之服(禮志射皇/帝服武弁)弁服朔日受¶
朝白紗帽視朝聽訟平巾幘乗馬之服又有黑介幘拜¶
陵之服白帢臨喪之服皇后之服三褘衣鞠衣鈿釵襢¶
<pb:KR3k0032_WYG_082-15b>¶
衣　㑹要舊制云云(同/志)顯慶元年九月長孫無忌等言¶
武徳初撰衣服令天子祀天地服大裘冕無旒案周郊¶
被衮以象天戴冕璪十二旒與大裘異請服衮冕罷大¶
裘開元十一年張說請用大裘&KR0007;宗以大裘樸畧廢而¶
不用無忌又言親祭日月服五品之服是貴賤無分也¶
請諸祭皆用衮冕自是鷩冕以下天子不復用儀鳯二¶
年蘇知機上言請製大明冕十二章乗輿服之加日月¶
星辰龍虎山火麟鳯&KR0007;龜雲水等象鷩冕八章三公服¶
<pb:KR3k0032_WYG_082-16a>¶
之毳冕六章三品服之黼冕四章五品服之詔下有司¶
議楊烱奏議遂寢知機之請　六典大裘冕無旒冕廣¶
八寸長一尺六寸　閻立徳傳武徳初遷尚衣奉御制¶
衮冕六服腰輿&KR0987;扇咸有典法　李徳裕正服箴聖人¶
作服法象可觀汲黯莊色能正不冠楊阜慨然亦譏縹¶
紈四時所御各有其官¶
　　　唐太子冕服¶
志皇太子之服六衮冕逺遊冠公服烏紗帽弁服平巾¶
<pb:KR3k0032_WYG_082-16b>¶
幘進徳冠(内直郎/掌之)皇太子妃之服三褕翟鞠衣鈿釵䄠¶
衣　通典開元禮皇太子正至受羣臣賀著從省服以¶
出若服袴褶羣臣及宫臣皆袴褶朝集使公服受宫臣¶
朝皇太子服逺遊冠絳紗袍以出　禮志太子納妃服¶
衮冕出升金輅　羣臣冕服¶
　　　唐一品衮冕¶
志羣臣之服二十有一衮冕一品之服鷩冕二品之服¶
毳冕三品之服絺冕四品之服&KR0007;冕五品之服平冕郊¶
<pb:KR3k0032_WYG_082-17a>¶
廟武舞郎之服爵弁六品以下九品以上從祀之服武¶
弁武官朝參服弁服文官九品公事之服進賢冠文武¶
朝參三老五更之服逺遊冠親王之服法冠御史之服¶
一名解廌冠髙山冠内侍謁者之服委貌冠郊廟文舞¶
郎之服却非冠亭長門僕之服平巾幘武官衛官公事¶
之服黒介幘國官視品府佐謁府國子太學四門生俊¶
士參見之服介幘登歌工人之服平巾緑幘供膳奉觶¶
之服具服五品以上陪祭朝饗拜表之服亦曰朝服從¶
<pb:KR3k0032_WYG_082-17b>¶
省服五品以上公事朔望朝謁見東宫之服亦曰公服¶
　　　唐翼善冠　進徳冠(幞頭/)¶
志太宗常以幞頭起於後周便武事者也(馬周議裹頭/者左右各三)¶
(摺象三才重繫/前脚法二儀)方天下偃兵採古制以為翼善冠自服¶
之又制進徳冠以賜貴臣(貞觀八年五月/七日初服此冠)玉&KR0722;制如弁¶
服以金飾梁花趺三品以上加金絡五品以上附山雲¶
自是元日冬至朔望視朝服翼善冠衣白練裙襦常服¶
則有絝褶與平巾幘通用翼善冠進徳冠制如幞頭皇¶
<pb:KR3k0032_WYG_082-18a>¶
太子乗馬則服進徳冠九&KR0722;加金飾犀簪導亦有絝褶¶
燕服用紫其後朔望視朝仍用弁服　　㑹要貞觀¶
八年五月七日太宗初服翼善冠賜貴臣進徳冠¶
因謂侍臣曰幞頭起於周武帝盖取便軍容耳今¶
四海無虞當偃武事此冠頗采古法兼類幞頭乃¶
宜常服至開元十七年廢不用　　宋朝淳化二年¶
十月五日詔檢討翼善冠制度及所用衣服　㑹¶
要唐制親王服逺遊三梁冠五品以上兩梁冠九品¶
<pb:KR3k0032_WYG_082-18b>¶
以上一梁冠武官凡中書門下九品以上服武弁平巾¶
幘御史服法冠¶
　　　唐賜貂裘¶
韋挺傳太宗討遼東專主餉詔河北州皆取挺節度許¶
以便宜帝親解貂裘及中廄馬賜之¶
　　　唐赭黄袍¶
志初隋文帝聽朝之服以赭黄文綾袍烏紗帽折上巾¶
六合鞾與貴臣通服唯天子之帶有十三鐶又有平頭¶
<pb:KR3k0032_WYG_082-19a>¶
小様巾百官常服同於庶人至唐髙祖以赭黄袍巾帶¶
為常服¶
　　　唐綾袍金玉帶¶
舊紀貞元七年十一月乙丑令常參官趨朝入閤不得¶
奔走朝㑹須服本色綾袍金玉帶　董晉傳徳宗時金¶
吾將軍沈房常服入閤帝疑以問晉又問晉冠冕之制¶
對曰古者服冠冕以珮玉節步堂上接武堂下布武君¶
前趨進而已今或奔走致顛仆在式朝臣皆綾袍五品¶
<pb:KR3k0032_WYG_082-19b>¶
而上金玉帶所以盡飾奉上故漢尚書郎含香老莱采¶
服君父一也帝然其言令羣臣衣本品綾袍金玉帶自¶
晉而復　㑹要貞元七年十一月九日詔常參官入閤¶
不得奔走復衣綾袍金玉帶八年十二月三日賜文武¶
常參官綾袍　㑹要貞觀二十二年十月八日(癸/夘)令¶
百寮朔望日服袴褶以朝(南齊志袴褶親/戎纂嚴所服)開元二十¶
五年御史大夫李適之奏冬至大禮朝參并六品清¶
官服朱衣已下通服袴褶天寳十二載十一月十三¶
<pb:KR3k0032_WYG_082-20a>¶
日制五品已上著珂傘貞元十五年四月歸崇敬以¶
百官朔望朝服袴褶非古禮隋代始有服者請罷之¶
奏可¶
　　　唐章服　魚袋　&KR0027;袋　賜羣臣襲衣(見後/)¶
㑹要(兼實錄/六典)貞觀四年八月十九日(丙/午)詔三品以上服¶
紫四品五品以上服緋六品七品以緑八品九品以青¶
(馬周傳云品官舊制止黄/紫於是云云皆周建白)龍朔二年九月二十三日(戊/寅)¶
孫茂道奏八品九品衣碧從之上元元年八月(戊/戌)敕文¶
<pb:KR3k0032_WYG_082-20b>¶
武官三品以上服紫金玉帶四品五品服緋金帶六品¶
七品綠銀帶八品九品青鍮石帶庶人黄銅鐵帶永徽¶
二年四月二十九日(舊紀五月壬辰/  以下兼舊紀)給五品以上随身¶
魚銀袋以防召命之詐出内必合之三品以上金飾袋¶
咸亨三年五月(乙/未)五品以上改賜新魚袋並飾以銀三¶
品以上各賜金裝刀子礪石一具武后垂拱二年正月¶
二十日都督刺史並準京官帶魚袋天授元年(志云/二年)九¶
月二十六日改佩魚皆為龜久視元年十月三日三品¶
<pb:KR3k0032_WYG_082-21a>¶
以上龜袋飾以金四品以銀五品以銅神龍元年二月¶
罷龜袋復給以魚九月十七日郡王嗣王亦佩金魚袋¶
景龍三年八月令特進佩魚散官佩魚自此始然貟外¶
試檢校官猶不佩魚景雲二年四月二十四日詔衣紫¶
者魚袋飾以金衣緋飾以銀開元三年八月駙馬都尉¶
從五品者假紫金魚袋八年二月十二日都尉刺史品¶
卑者假緋魚袋五品以上檢校試判官皆佩魚九月十¶
四日張嘉貞奏致仕者佩魚終身自是百官賞緋紫必¶
<pb:KR3k0032_WYG_082-21b>¶
兼魚袋謂之章服當時服朱紫佩魚者衆矣　百官志¶
中尚令製魚袋給百官蕃客賜寶鈿帶魚袋則授鴻臚¶
　通典天授二年八月左羽林大將軍建昌王攸寜借¶
紫衫金帶九月二十六日除納言依舊著紫帶金龜借¶
紫自此始　實録神龍二年九月戊辰停京官六品以¶
下著緋袴褶各依本品開元二年二月癸夘詔軍人多¶
借緋魚無功者勅收取俟立功借二十五年五月丙子¶
詔緋紫之服除有戰功不得輒賞　列傳鄭餘慶每朝¶
<pb:KR3k0032_WYG_082-22a>¶
㑹朱紫滿廷而少衣緑者品服太濫詔餘慶條奏懲革¶
　髙釴轉起居郎陳得失穆宗嘉之面賜緋魚　鄭澣¶
文宗時侍講學士賜金紫服　牛叢為睦州宣宗賜金¶
紫謝曰臣今衣刺史所假緋即賜紫為越等乃賜銀緋¶
　宣宗重惜服章有司具緋紫衣數襲從行以備賜或¶
年歲不用其一故當時以緋紫為榮　元魏太和十年¶
四月辛酉朔始制五等公服¶
　　　唐錦袍¶
<pb:KR3k0032_WYG_082-22b>¶
列傳張長愻引兵討薛舉賜錦袍金甲　竇璡從秦王¶
平薛仁杲賜錦袍　契苾明髙宗時以戰賜錦袍寳帶¶
　宋之問武后遊洛南龍門詔從臣賦詩左史東方虬¶
詩先成后賜錦袍之問俄頃獻后嗟賞奪袍以賜　魏¶
元忠神龍二年為右僕射謁告賜錦袍銀千兩　畢構¶
按察劒南睿宗賜璽書袍帶　張文瓘諫造宫室賜繒¶
錦百段　張暐還鄉上冢帝賜詩及錦袍繒綵　王難¶
得&KR0007;宗召見賜錦袍金帶　李白衣宫錦袍　韋綬為¶
<pb:KR3k0032_WYG_082-23a>¶
學士徳宗幸其院以蜀纈袍覆而去　李石文宗曰吾¶
聞禁中有金鳥錦袍二昔&KR0007;宗幸温泉與楊妃衣之今¶
富人時時有之　回紇傳貞觀二十一年賜絳黄瑞錦¶
文袍　于闐貞觀二十三年賜錦袍　東女垂拱一年¶
賜瑞錦服　天竺傳開元中賜錦袍又賜新羅紫繡紋¶
袍　西突厥蘇祿開元五年来朝賜錦袍鈿帶魚袋七¶
事(開元六年六月敕益州/歲織十五領以賜諸蕃)　南詔開元末賜錦袍　拔¶
悉蜜天寶初賜紫文袍　韋端符衛公故物記素錦袍¶
<pb:KR3k0032_WYG_082-23b>¶
一其襟袂促小裁製絶巧密光爛爛如波旁出¶
李徳裕詩鸞飛曳錦袍　　漢文帝遺匃奴單于錦¶
袍¶
　　　唐諸衛繡文袍¶
志&KR0007;宗時有詔殿中侍御史糾察諸衛大將軍中郎將¶
以下給袍者皆易其繡文千牛衛以瑞牛左右衛以瑞¶
馬驍衛以虎武衛以鷹威衛以豹領軍衛以白澤金吾¶
衛以辟邪(㑹要開元十/一年六月敕)　六典武庫令袍之制有五青¶
<pb:KR3k0032_WYG_082-24a>¶
緋黄白皂注說文曰袍襺也絮曰襺緼曰袍令繡畫武¶
豹鷹鸇之類以助兵威　百官志少府監藏武庫袍襦¶
冬至元日以給衛士　李程傳徳宗季秋出畋有寒色¶
顧左右曰九月猶衫二月而袍為不順時朕欲改月程¶
曰&KR0007;宗著月令十月始裘不可改¶
　　　唐朱明服¶
肅宗紀性仁孝好學開元十三年三月甲午封忠王二¶
十六年六月庚子立為皇太子有司行冊禮(十月己/巳冊)其¶
<pb:KR3k0032_WYG_082-24b>¶
儀有中嚴外辦其服絳紗太子曰此天子禮也乃下公¶
卿議太師蕭嵩左丞相耀卿請改外辦為外備絳紗衣¶
為朱明服從之(通典云上手勅/改為朱明服)¶
　　　唐賜時服¶
韋湊傳遷太原尹邉備修舉&KR0007;宗詔賜時服勞勉之¶
㑹要天授二年正月二十二日内出繡袍賜新除都督¶
刺史其袍繡山形繞山勒回文銘曰徳政惟明職令思¶
平清慎忠勤榮進躬親延載元年五月二十二日内出¶
<pb:KR3k0032_WYG_082-25a>¶
繡袍賜文武三品以上銘襟背各為八字囘文(志以/為無)¶
(法/度)貞元七年三月(舊紀/壬申)初賜節度觀察使新製時服¶
上以文采不常俾有足稱節度使以鵰(舊紀/作鶻)銜綬帶¶
取其武毅以靖封内觀察使以鴈銜儀委(舊紀作/威儀)取¶
其行列有序牧人有威儀也(儀委瑞草也瑞應圖/王者愛人則是草生)太¶
和六年詔袍襖之制三品以上服綾以鶻銜瑞草鴈¶
銜綬帶及雙孔雀　狄仁傑傳轉幽州都督賜紫袍¶
龜帶后製金字十二於袍以旌其忠　柳公權傳從文¶
<pb:KR3k0032_WYG_082-25b>¶
宗幸未央宫帝駐輦曰朕有一喜邉戍賜衣久不時今¶
中春衣已給當賀我以詩　通典後周宇文䕶始袍加¶
下襴¶
　　　唐八貂¶
百官志侍中二人左散騎常侍二人中書令二人右散¶
騎常侍二人皆金蟬珥貂左散騎與侍中為左貂右散¶
騎與中書令為右貂謂之八貂(宋志侍中左/貂侍常右貂)　宋志徐¶
廣車服注曰北土寒凉本以貂皮㬉額附施於冠　何¶
<pb:KR3k0032_WYG_082-26a>¶
敬容傳回豐貂以步文昌聳高蟬而趨武帳(貂内勁外/温蟬清高)¶
　江總有華貂賦曰拜文㮰而影度陪武帳而香浮¶
　　　唐豸冠　法冠¶
㑹要乾元二年四月六日敕御史彈事仍服豸冠舊制¶
大事則豸冠衣朱衣纁裳白紗中單以彈之小事則常¶
服而已建中元年三月監察御史張著冠豸冠彈京兆¶
尹兼御史大夫嚴郢於紫宸殿上即位初侍御史朱放¶
請復舊制置朱衣豸冠於内廊有犯者御史服以彈又¶
<pb:KR3k0032_WYG_082-26b>¶
令御史得專彈舉不復白於中丞大夫至是著首行之¶
賜魚袋自是日垂衣冠於宣政之左廊　志殿中侍御¶
史元日冬至朝㑹戴黑豸升殿侍御史奏大事法冠云¶
云　王義方傳顯慶元年擢侍御史具法冠對仗叱義¶
府下跪讀所言(㑹要/八月)　温造傳授侍御史知彈奏請復¶
朱衣豸冠示外廡不聽¶
　　　唐青衿介幘¶
唐書咸通中禮部侍郎劉允章請諸生及進士第並謁¶
<pb:KR3k0032_WYG_082-27a>¶
先師衣青衿介幘以還古制　禮志皇帝養老于太學¶
學生俱青衿服¶
　　　唐澣衣¶
栁公權傳文宗時嘗與六學士對便殿帝稱漢文帝恭¶
儉因舉袂曰此三澣矣學士皆賀獨公權無言帝問之¶
對曰人主當進賢退不肖納諫諍明賞罰服澣濯之衣¶
此小節耳非有益治道者　杜牧傳孝武澣衣一肉不¶
畋不樂(憲/宗)¶
<pb:KR3k0032_WYG_082-27b>¶
　　　建隆衮龍服制度　乾徳新造冠冕¶
唐至顯慶初諸祭惟用衮冕自大裘冕而下至翼善冠¶
皆廢建隆元年二月九日禮院言崇元殿行四廟冊禮¶
衮龍服五月朔受朝通天冠絳紗袍請中尚少府修製¶
十九日禮院具制度令式衮冕前後十二旒二纊(謂之/平天)¶
(冠/)玉簪導組帶衮服&KR0007;衣纁裳十二章白紗中單黼領¶
青褾襈裾黼膝革帶玉鉤䚢大帶玉具劒玉佩元組綬¶
朱韈赤舄加金飾通天冠加金博山附蟬翠緌犀簪導¶
<pb:KR3k0032_WYG_082-28a>¶
(二十/四梁)絳紗袍白紗中單朱領褾裾絳蔽膝白假帶方心¶
曲領白韈黑舄從之二年聶崇義上三禮圗倣虞周漢¶
唐之舊詹事尹拙言衮冕而下合畫充耳尚書竇儀議¶
從之四年冬服之合祭圜丘乾徳元年閏十二月乙亥¶
(二十/七日)少府監楊格少監王處訥等上新造皇帝冠冕先¶
是郊祀冠冕多飾珠玉太祖以華而且重故命改製(太/宗)¶
(亦命去珠玉之飾少府製於禁中祥符初元將東封四/月乙夘有司言當服大裘詔依南夘服衮冕六年五月)¶
(朝拜聖像以/盛暑製單衣)　三朝志衮冕祭天地宗廟朝饗太清昭¶
<pb:KR3k0032_WYG_082-28b>¶
應景靈宫受冊尊號元日受朝冊太子則服之通天絳¶
紗大祭祀致齋出乗玉輅入乗金輅正至大㑹五月朔¶
受朝則服之赭黄淡袍衫大宴服之黄䙆袍衫紅袍常¶
朝服之窄袍便坐視事服之皆皁紗折上巾通犀金玉¶
環帶窄袍或御烏紗帽咸平五年理丞李坦言助祭官¶
六冕衣裳畫繡不依古制詔禮院詳定制度改正　乾¶
徳元年閏十二月乙亥詔乘輿所服冠冕去珠玉之¶
飾¶
<pb:KR3k0032_WYG_082-29a>¶
　　　建隆賜貂裘　乾徳賜紫貂裘帽¶
建隆二年慕容延釗為山南東道節度是冬大寒遣中¶
使賜以貂裘百子氈帳　乾徳二年十一月命王全斌¶
等伐蜀冬暮大雪上設氈帷於講武殿衣紫貂裘帽以¶
視事謂左右曰我被服如此體尚覺寒西征將帥衝犯¶
霜霰何以堪處即解裘帽遣中黄門馳驛賜全斌且諭¶
㫖諸將以不能徧及也全斌感泣　晏子春秋景公時¶
雨雪三日不霽公被狐白之裘坐堂側陛晏子入見公¶
<pb:KR3k0032_WYG_082-29b>¶
曰天不寒晏子曰古之賢君飽而知人飢温而知人寒¶
逸而知人勞也君不知也公乃令出裘發粟以與飢寒¶
　裾生惠氣袖起陽春　吹綸愧暖挟纊慙温　　齊被¶
狐白莫知人寒楚矜豹舄靡克己愆　翠雲之光青鳯之¶
煥¶
　　　建隆賜錦袍　景徳賜錦袍¶
建隆二年十一月己夘上始獵於近郊賜宰相樞宻使¶
節度觀察使團使統軍侍衛諸軍都校錦袍康定元年¶
<pb:KR3k0032_WYG_082-30a>¶
九月辛酉賜陕西軍士羊裘(言者以塞上苦寒請以羊/裘賜戰士一裘用五羊皮)¶
(聽軍士/自製)　翰林學士十月朔賜對衣紅錦袍淳化二年¶
以細花盤鵰錦袍下丞相一等　景徳元年九月河北¶
轉運使劉綜言每歳朝廷遣使賜邊城冬服諸軍將校¶
皆給錦袍唯轉運使副止攽皁花丁亥并賜河東陜西¶
三路使副方勝練鵲錦袍¶
　　　祥符製宣聖冕服¶
祥符二年正月賜曲阜文宣王廟桓圭冕九旒服九章¶
<pb:KR3k0032_WYG_082-30b>¶
熙寜八年七月國子監言唐開元中尊孔子為文宣王¶
内出衮冕之服以衣之宜用天子之製禮院言宜依官¶
品衣服令文宣王冕用九旒顔子已下各依郡國縣公¶
侯伯正一品至四品冠服制度從之崇寜二年八月改¶
用冕十二旒服九章又圗繪頒天下其執圭立㦸並從¶
王者制度紹興十四年正月二十六日内出鎮圭以奉¶
文宣王初有司欲用珉上曰崇奉先聖豈可用假玉詔¶
以真玉圭降出¶
<pb:KR3k0032_WYG_082-31a>¶
　　　康定百官朝服¶
志康定二年十月少府監奏每大禮遣旌節主吏詣朝¶
服法物庫定百官品位給朝服而有官卑品髙官髙品¶
卑者難以裁定願勅禮院詳其制禮院約舊制奏衣服¶
令五梁冠犀簪導珥筆朱衣朱裳白羅中單玉劒佩錦¶
綬玉環一品二品侍祠大朝㑹服之中書門下加籠巾¶
貂蟬三梁冠白紗單銀劒佩環諸司三品御史臺四品¶
兩省五品侍祠大朝㑹服之中丞則冠獬豸兩梁冠銅¶
<pb:KR3k0032_WYG_082-31b>¶
劒佩環四品五品侍祀大朝㑹服之六品去劒佩綬御¶
史則冠獬豸衣有中單以上准前法給朝服從之皇¶
祐三年詔問冠韋弁何服所執何玉禮院奏韋弁為¶
戎服於經無執玉之文三禮圖繪為執玉誤也皇祐¶
四年三月禮院以中單制不明考求以奏宜用繒素¶
而朱領縁領刺以黑白黼文五等祭服悉依此制詔¶
如太常議　慶厯三年三月丙申詔太常禮院諸小¶
祠獻官皆常服行事不合禮文自今並服四品以下¶
<pb:KR3k0032_WYG_082-32a>¶
祭服¶
　　　景祐衮冕制度圖(至和/附)　治平參定冕服(元豐/附)¶
志本朝冠服多沿唐舊循用之久有司寢為繁文漸以¶
失法度景祐二年八月丙子(二十/七日)始詔内侍省與太常¶
禮院詳典故造冠冕(㑹要云裁定/衮冕制度)蠲減珍華務從簡約¶
俾繪圗以進由是改製衮冕服冕版裁令廣八寸長一¶
尺六寸所謂翠旒碧鳯二十四犀瓶二十四琥珀瓶四¶
神帶二分旒玉鉤悉罷之而冕頂以青羅表繪龍麟以¶
<pb:KR3k0032_WYG_082-32b>¶
代錦用紅羅裏繪紫雲白鶴錦上以金絲為網而舊以¶
金絲蹙八龍止存其四又以青羅繪龍麟飾筩及柱以¶
易錦補空地以雲龍細窠以易玉金輪等七寳其所施¶
花素墜天河帶組欵幔帶六綵綬冕之金釦玉鐶皆裁¶
損輕於舊而以青羅繪龍麟錦為納言以代玉加黈纊¶
玉簪上衣用青羅以紅羅繡八章間以雲去細窠珠璣¶
飾下裳用紅羅繡藻粉米黼黻蔽膝繡升龍二除帶首¶
黄金葉以銷金代之慶厯二年三月太常博士余靖言¶
<pb:KR3k0032_WYG_082-33a>¶
大中祠用上公九旒九章冕服為初獻餘公卿皆七旒¶
冕制無差降小祠則公卿行事乖戾舊典宜詳周禮因¶
所祭&KR0017;神等獻官冕服之制禮官議曰謹按衣服令五¶
旒冕衣裳無章皁綾綬銅裝劒珮四品以下為獻官則¶
服之請公卿祭服依舊從品外小祠如令以祭服行事¶
詔行焉至和三年九月一日學士王洙奏天子法服冕¶
旒形制重而華飾繁願集禮官參定詔禮院詳典禮繪¶
圗以進因勅御藥院更造其後稍増侈如故治平二年¶
<pb:KR3k0032_WYG_082-33b>¶
同知太常禮院李育奏郊廟之制本尚純質衮冕之質¶
皆存法象冕以周官為本十二旒間以采玉加以紘綖¶
笄瑱之飾衮以虞書為法十二章首以辰象别以衣裳¶
繪繡之采東漢至唐皆無珠翠龍錦犀寳七星雲鶴之¶
飾自大裘之廢顓用衮冕古朴稍去法度尚存若魏明¶
用&KR0226;瑚江左用翡翠豈象天則數之義哉章聖封泰山¶
禮官請服衮冕帝曰前王服羔裘尚質也今有衮冕可¶
從近制豈有意於繁飾哉有司率意妄増仁宗詔禮官¶
<pb:KR3k0032_WYG_082-34a>¶
章得象等議所減過半然不經之飾輕者尚存不能盡¶
如詔書王洙復議去繁飾漸還古禮而有司所造復如¶
景祐之前又按開寶通禮及衣服令冕服有定法無寳¶
錦之飾願復先王之制祖宗之法其衮冕之服及鞸綬¶
佩舄之類與通禮衣服令三禮圗制度不同者悉改正¶
八月乙夘詔禮院少府參定遂奏冕服以羅為之冕廣¶
一尺二寸長二尺二寸前圎後方黝上朱下金飾版側¶
白玉珠為旒貫以五采絲繩前後各十二旒旒各十二¶
<pb:KR3k0032_WYG_082-34b>¶
朱絲組為纓青衣纁裳八章繪衣四章繡裳其中單革¶
帶玉具劒玉佩朱韈之制已中禮令無復改為詔如景¶
祐三年制悉去繪畫龍麟紫雲白鶴蹙金絲龍下裳除¶
繡衮服並繪而不繡　元豐元年十一月癸酉詳定禮¶
文所言後漢用曹褒之說係白玉珠為十二旒國朝㳂¶
漢舊景祐中以叔孫通漢禮器制度為法青表紅裏非¶
弁師所謂&KR0007;冕朱裏也請改用朱組為紘玉笄玉瑱以¶
&KR0007;紞垂瑱以五采玉貫五色藻為旒記曰天子佩白玉¶
<pb:KR3k0032_WYG_082-35a>¶
&KR0007;組綬韋彤五禮精義漢乗輿黄赤綬四采皆不合禮¶
又有大小之别今衮冕有六采織綬請改製從之二年¶
四月詳定正旦儀注所言元日受朝宜服通天絳紗癸¶
亥從之三年八月(長編九/月癸亥)又言衮冕八章在衣四章在¶
裳裳少二章與虞書相戾請改正繪日月星辰山龍華¶
蟲六章在衣繡宗彞藻火粉米黼黻六章在裳詔送禮¶
院而已政和三年四月議禮局上皇帝冕服之制七年¶
四月禮制局請明堂服衮冕¶
<pb:KR3k0032_WYG_082-35b>¶
　　　明道皇太后車服¶
明道元年十二月辛丑詔有司製后妃禮衣祭服及重¶
翟等六車丙午太常禮院言禮衣請準衮服減二章衣¶
去宗&KR0156;裳去藻垂珠翠二十旒以衮衣為名詔冠名儀¶
天時太后將恭謝宗廟二年二月乙巳服褘衣乘玉輅¶
赴太廟改服衮衣儀天冠饗七室　淳熙三年九月¶
二十五日執政言&KR0041;宣示中宫褘衣上因言近風俗¶
奢靡革&KR0102;當自宫禁始　唐制皇后服三等皇朝存¶
<pb:KR3k0032_WYG_082-36a>¶
其名¶
　　　元豐五冕服章¶
元豐元年十一月詳定禮文所言古者祭服&KR0007;衣纁裳¶
以象天地之色裳之飾有藻粉米黼黻今祭服上衣以¶
青其繡於裳者藻粉米五采圓花藉之黼用藍黻用碧¶
黄虎蜼粉米異章而畫不應古制請下有司制五冕之¶
服章衮冕之章九(衣繪龍山華蟲火虎/蜼裳繡藻粉米黼黻)鷩冕之章七(衣/繪)¶
(華蟲火虎蜼裳/繡藻粉米黼黻)毳冕之章五(衣繪虎蜼藻粉/米裳繡黼黻)希冕之章¶
<pb:KR3k0032_WYG_082-36b>¶
三(衣繪粉米/裳繡黼黻)&KR0007;冕衣無章裳刺黻其爵弁則緇衣纁裳¶
從之中單乗輿服飾以繡黼諸侯以黼服衮鷩毳冕者¶
用絳服希元冕爵弁者用青帶有采飾合單之異韠以¶
上為前下為後於是進新圗佩玉為小帶以屬於革帶¶
天子用玉餘皆珉石畧依其色辨諸臣之等去銀鉤獸¶
面二年四月又去祀儀解劒脫舄履之節三年八月又¶
請羣臣冕服助祭執笏當事則搢笏六冕並用赤舄大¶
觀四年四月議禮局官宇文粹中議改衣服制度¶
<pb:KR3k0032_WYG_082-37a>¶
政和二年八月以大觀中所上羣臣祭服制度付¶
有司依畫圖製造三年四月又上羣臣祭服之制¶
　蘇紳陳便宜八事四曰異服章有執技之人與¶
丞郎清望同佩金魚内侍班行與學士同服金帶¶
宜加裁定使采章有别　　舊制文臣借緋紫服皆¶
不佩魚政和元年十一月丙子始詔許佩魚　三¶
禮圖三公八命而下服毳冕諸家禮圖皆不載三¶
公之冕¶
<pb:KR3k0032_WYG_082-37b>¶
　　　元豐大裘議¶
元豐五年詳定官言周禮司服云王祀昊天上帝服大¶
裘而冕享先王則衮冕唐開元禮開寶通禮詣行宮大¶
次服衮冕出次則改服大裘臨燔柴則脫衮服裘請從¶
唐制詔下參議禮官咸謂大裘冕無旒&KR0007;表朱裏以繒¶
為之以黑羔皮為裘黑繒為領袖詳定官陸佃謂大裘¶
之冕無旒非是古者裘必有衣服裘而以衮襲之此冬¶
祀之服也請冬至禋祀服裘被衮其餘祀天地並服衮¶
<pb:KR3k0032_WYG_082-38a>¶
去裘(四年十月乙/亥詳定所言)其後禮部言經有大裘而無其制隋¶
唐猶可考隋制以黒羔皮為裘黒繒為領袖及裏緣袂¶
可運肘長可蔽膝中單當在大裘之下請改製(六年五/月己夘)¶
(上/言)六年十一月丙午郊祀帝始服通天冠絳紗袍乘輅¶
以出至景靈宫止大次加大裘而被衮冕元祐元年五¶
月禮部言大裘作短袍様仍與衮服同冕未合典禮下¶
禮部太常議上官均吳安詩常安民劉唐老龔原姚勔¶
請依元豐新禮丁騭請循祖宗故事王悆請倣唐制朱¶
<pb:KR3k0032_WYG_082-38b>¶
光庭周秩請以&KR0007;衣襲裘獨禮部郎何洵直在元豐預¶
詳定以陸佃所議有可疑者八請從唐制兼改製大裘¶
以黒繒為之佃復破其說請從先帝所定其後詔去黒¶
羔皮而以黒繒製造焉　書目大裘議一卷何洵直陸¶
佃等撰元豐中洵直等已定大裘制度元祐元年再上¶
議佃更加㸔詳太常少卿朱光庭丞周秩博士丁騭等¶
十一人皆入議狀(紹興十三年九月八日禮部侍郎王/賞等言郊祀服大裘被衮請依何洵)¶
(直議以黒/繒如舊制)　志大觀中命宇文粹中編祭服制度大要¶
<pb:KR3k0032_WYG_082-39a>¶
述元豐議至政和有司請如圖製造而冕服益盛¶
宋齊郊天服衮冕梁天監七年許懋請造大裘從之¶
　　　紹興冕服議¶
紹興元年宗祀僅有朝服十三副祭服六十二副(四年/四月)¶
(増造祭服/六十三副)四年五月國子丞王普言冕服始於黄帝堯¶
舜而大備於周故孔子云服周之冕王之三公八命服¶
鷩冕八旒衣裳七章其章各八孤卿六命毳冕六旒衣¶
裳五章其章各六大夫四命希冕四旒衣裳三章其章¶
<pb:KR3k0032_WYG_082-39b>¶
各四上士三命&KR0007;冕三旒中士再命&KR0007;冕一旒下士一¶
命&KR0007;冕無旒衣皆無章裳黼視命數自三公而下其繅¶
玉并衡紘紞瑱纊帶佩芾舄中衣皆有等差近世冕服¶
制度㳂襲失真多不如古夫後方而前圎後仰而前俛¶
&KR0007;表而朱裏此冕之制也今方圎俛仰㡬於無辨且以¶
青為裏而飾以金銀矣其衣皆&KR0007;其裳皆纁裳前三幅¶
而後二幅此衣裳之制也今則衣色以青裳色以緋且¶
為六幅而不殊矣山以章也今以嶞火以圎也今以銳¶
<pb:KR3k0032_WYG_082-40a>¶
宗彝虎蜼之&KR0156;也乃畫虎蜼之狀而不為彞粉米米而¶
粉之者也乃分為二章而以五色圎花為藉佩有衡璜¶
琚瑀衝牙而已乃加以雙滴而重設二衡綬以貫佩玉¶
而已乃别為錦綬而貫以雙環以至帶無紐約芾無肩¶
頭舄無鉤繶中衣無連裳訛謬未暇悉舉祖宗以来屢¶
嘗講究以舊服數多未免因循今舊服無有存者欲請¶
因兹改作二十五日禮部看詳請送奉常修改從之(普/又)¶
(撰深衣制度一卷有/序一篇釋音一卷)十六年四月四日癸卯命禮官考¶
<pb:KR3k0032_WYG_082-40b>¶
古製祭服¶
　　　乾道皇太子冠服制度¶
乾道元年八月十七日癸巳詔製造皇太子冠服依禮¶
部太常所定制度禮官言至道二年定制服逺遊冠朱¶
明衣執植圭政和五禮新儀逺遊冠十八梁博山附蟬¶
犀簪導紅絲纓朱明服紅裳白紗中單絳紗蔽膝白韈¶
黑舄衮冕垂珠九旒紅絲纓青纊充耳犀簪導青衣朱¶
裳九章五章在衣四章在裳蔽膝随裳色為火山二章¶
<pb:KR3k0032_WYG_082-41a>¶
瑜玉雙佩四采大綬施玉環三白韈朱舄從之¶
　　冠禮¶
　　　周冠頌　漢冠辭　冠頌¶
家語冠頌篇(又大戴禮/公冠篇)孔子曰成王年十有三而嗣立¶
明年夏六月冠而朝于祖以見諸侯周公命祝雍作頌¶
曰祝王達而勿多祝雍辭曰使王近於民逺於年嗇於¶
時惠於財親賢而任能(一作禄/賢使能)其頌曰令月吉日王始¶
加元服去王幼志(一作/心)服衮職欽若昊天六合是式率¶
<pb:KR3k0032_WYG_082-41b>¶
爾祖考永永無極此周公之制也(通典成王年十五而/冠文王年十二冠)¶
(太平御覽周書曰成王將加元/服周公使人來零陵取竹為冠)　郊特牲諸侯有冠禮¶
夏之末造也　儀禮士冠禮始加祝曰令月吉日始加¶
元服棄爾幼志順爾成徳夀考維祺介爾景福再加曰¶
吉月令辰乃申爾服敬爾威儀淑慎爾徳麋夀萬年永¶
受胡福三加曰咸加爾服醴辭曰甘醴惟厚嘉薦令芳¶
拜受祭之以定爾祥承天之休夀考不忘醮辭字辭曰¶
令月吉日昭告爾字爰字孔嘉髦士攸宜適子冠於阼¶
<pb:KR3k0032_WYG_082-42a>¶
以著代也醮於客位加有成也三加彌尊諭其志也冠¶
而字之敬其名也無大夫冠禮而有其昏禮古者五十¶
而后爵何大夫冠禮之有公侯之有冠禮也夏之末造¶
也天子之元子猶士也天下無生而貴者也　左傳季¶
武子曰君冠以祼享之禮行之以金石之樂節之以先¶
君之祧處之　通典周禮有服冕之數而無天子冠文¶
大戴禮公冠四加天子亦四加家語冠頌云王太子之¶
冠擬諸侯之冠周制士冠禮頗備王者采行焉漢改皇¶
<pb:KR3k0032_WYG_082-42b>¶
帝冠為加元服惠帝加元服用正月甲子若丙子吉(紀/惠)¶
(四年三月甲/子皇帝冠)昭帝元鳯四年正月丁亥帝加元服(冠者/首所)¶
(著故曰元服汲黯/傳叙上正元服)冠辭曰陛下摛著先帝之光輝以承¶
皇天之嘉祐欽奉仲春之吉辰普遵大道之郊域秉率¶
萬福之丕靈始加昭明之元服推逺冲孺之幼志藴積¶
文武之就徳肅勤髙祖之清廟六合之内靡不&KR0041;福承¶
天無極(見大戴禮物後漢禮/儀志引博  記云云)後漢乘輿初加緇布進賢¶
次爵弁次武弁次通天冠訖皆於髙廟謁見和帝冠以¶
<pb:KR3k0032_WYG_082-43a>¶
永元三年正月甲子(袁安為賓賜束帛乗馬賜諸侯王/至列侯宗室黄金將大夫郎吏從)¶
(官帛賜民爵及栗帛大酺五日虯以曹褒新/禮二篇冠  乗金根車駕六&KR0007;  至廟成禮)黄香頌曰¶
以三載之孟春建寅月之上旬皇帝時加&KR0007;冕簡甲子¶
之元辰皇輿幸夫金根六&KR0007;虯之連蜷建螭龍以為旂¶
鳴節路之和鑾既臻廟以成禮乃迴軫而反宫正朝服¶
以饗宴撞太簇之庭鐘祚蕃屏與鼎輔暨夷蠻之君王¶
咸進爵於金罍獻萬夀之玉觴順帝以初月丙子加元¶
服於髙廟獻帝興平元年正月甲子加元服司徒淳于¶
<pb:KR3k0032_WYG_082-43b>¶
嘉為賓東晉祝文曰令月吉辰始加元服皇帝穆穆思¶
&KR0042;衮職欽若昊天六合是式率遵祖考永永無極眉夀¶
惟祺介爾景福　唐志皇帝加元服有司卜日告天地¶
宗廟前一日尚舎設席太極殿中楹蒲筵紛純加藻席¶
緇純次席黼純有司設次展縣設案陳車輦如元日其¶
日侍中版奏中嚴有司設罍洗於阼階殿中監陳衮服¶
緇纚玉簪及櫛同箱尚食實醴尊於東序外帷内坫在¶
尊北實角觶柶各一饌陳尊西籩豆十二俎三衮冕玉¶
<pb:KR3k0032_WYG_082-44a>¶
導置於箱侍中奏外辦皇帝服空頂黑介幘絳紗袍出¶
自西房即御坐太尉跪脫幘太師降盥受冕祝曰令月¶
吉日始加元服夀考維祺以介景福乃跪冠設簪結纓¶
皇帝興適東房衮服出即席南向坐太尉洗觶酌醴太¶
師受醴祝曰云云殿中監奉饌在位者再拜　禮記疏¶
玉藻云&KR0007;冠朱組纓天子之冠也鄭注始冠之冠也是¶
天子别有冠禮皇氏云天子元子惟冠同於士　後魏¶
志司馬彪云漢帝有四冠一緇布二進賢三武弁四通¶
<pb:KR3k0032_WYG_082-44b>¶
天冠裴頠作冠儀不知有四家語冠頌篇四加冠公也¶
本支百世有秩斯祜申錫無疆承天右序　帝眷明徳¶
錫兹祚嗣諏日惟吉爰舉嘉事　邦家之慶金相玉質¶
君親臨之威儀孔秩膺此嘉禮維新厥徳　鼓鐘喤喤¶
威儀抑抑　陳其清酒維尊及甒成以和奏崇牙植羽¶
　一人是臨威儀肅肅克成厥徳申以百禄　備禮三¶
加其服奕奕正纚于朝允有成徳　磬筦將將徳成禮¶
具永言保之申錫多祜　體正色齊禮義以興既多受¶
<pb:KR3k0032_WYG_082-45a>¶
祉永觀厥成　百禮既洽福禄成之(樂/章)¶
　　　漢皇太子冠　唐皇太子冠¶
景紀後三年正月皇太子冠賜民為父後者爵一級(元/紀)¶
(竟寜元年正月/皇太子冠賜爵)　通典漢宣帝冠太子以正月(五鳯元/年  賜)¶
(丞相將軍列侯中二千石大夫夫人帛又/賜列侯嗣子爵五大夫為父後者爵一級)冠諸王遣使¶
行事(元延四年定陶王入朝成帝美其材為加元服而/遣之  元和元年千乗王冠章帝㑹中山邸詔黄)¶
(香殿下顧謂諸王曰此天下無雙江夏黄童有下邳/王衍建初初冠詔賜師傅已下官屬金帛各  差)魏¶
氏冠太子再加晉太子冠臨軒使司徒加冠光禄大夫¶
<pb:KR3k0032_WYG_082-45b>¶
贊冠(泰始七年正月丙午太/子冠賜王公已下帛)齊武帝從王儉議使太常¶
持節一加冠大鴻臚為贊梁天監十四年正月乙巳朔¶
臨軒冠太子於太極殿舊制太子逺游冠金蟬翠緌纓¶
詔加金博山唐貞觀五年正月有司言太子將行冠禮¶
宜用二月上令改用十月八年二月三日乙巳太子加¶
元服永徽六年二月五日太子加元服賜酺三日為父¶
後者爵一級顯慶四年十月丙午(十二/日)太子&KR0042;加元服¶
赦天下開元八年正月十一日甲子太子加元服翼日¶
<pb:KR3k0032_WYG_082-46a>¶
乙丑謁太廟十三日丙寅宴百官太極殿(制曰正于萬/國祝以三加)¶
　志皇太子加元服司徒為賓卿為贊冠有司設御幄¶
於太極殿展縣設桉陳車輿皇帝服通天冠絳紗袍乘¶
輿出自西房即御坐侍中曰將加冠於某之首公其將¶
事至卿前曰公其贊冠賓再拜受制書皇帝入自東房¶
賔贊出門以制書置于桉引以幡節威儀鐃吹及九品¶
以上皆詣東宫朝堂冠日宫臣皆朝服集重明門外朝¶
堂宗正卿乘車承傳在位者再拜左庶子稱禮畢¶
<pb:KR3k0032_WYG_082-46b>¶
匡衡上疏適子冠于祚禮之用醴衆子不得與所以貴¶
正體明嫌疑也非虚加其禮文而已　筮辰協吉撰禮¶
備容(宋孝武建/平玉宏表)　史稱周頌之年傳記魯㐮之禮粤¶
若敬始謂之成人(開成七/年制)　　禀瑞辰象儲靈日域¶
玉英殊薏之&KR0007;貺日角山庭之峻格漢幄增輝堯門¶
有赫　佩觿之際聿彰明類之姿對日之初早振温¶
文之徳　進退可度周旋中規豁若淵沖之量端然¶
玉粹之姿五勝之言蓋由異禀大成之度信出生知¶
<pb:KR3k0032_WYG_082-47a>¶
　亨期俯協冠禮斯陳&KR0929;華纓而粲粲峩爵弁以斌斌¶
啓嘉㑹於中闈動歡聲於紫宸正容體兮道昭備服順¶
辭令兮誼協成人　羲易考祥契黄離之元吉漢詩載¶
美歌皓月之重輪　觀吏牘以知逺朝寢門而竭忱(晏/殊)¶
(皇太子/冠禮賦)¶
　　　祥符皇子冠禮¶
祥符八年十二月戊寅承天節羣臣上夀是日皇子(慶/國)¶
(公/)加冠禮輔臣面賀宗室賀於内東門司天言日煇珥¶
<pb:KR3k0032_WYG_082-47b>¶
直抱氣戊子集賢校理晏殊上皇子冠禮賦詔奬之辛¶
夘進封夀春郡王制曰辯惠之性言必有章趨進之容¶
動皆合禮維城之制載協周邦半楚之封尚遵漢牘(㑹/要)¶
(近制加冠者止加烏紗/折上巾不用開寶禮)　大觀二年八月十七日詔詳¶
定皇太子冠禮十一月十七日親製冠禮沿革十一卷¶
政和四年二月二日禮制局定皇長子冠禮十七日癸¶
酉行禮於文徳殿掌冠以禮部尚書贊冠以鴻臚卿列¶
黄麾細仗於殿庭皇太子初行欽安之樂作祝曰咨爾¶
<pb:KR3k0032_WYG_082-48a>¶
元子肇冠於阼筮日擇賓徳成禮具於萬斯年承天之¶
祜乃冠折上巾順安之樂作祝曰爰即令辰申加元服¶
崇學以齒三善皆得副予一人受天百福乃冠逺遊冠¶
懿安之樂作祝曰三加彌尊國本以正無疆惟休有室¶
大競懋昭厥徳保兹永命乃冠衮冕成安之樂作敕戒¶
曰事親以孝接下以勤逺佞近義祿賢使能古訓是式¶
大猷是經　政和御製冠禮有後漢何休冠儀約制晉¶
王堪冠禮儀　寶祐二年九月癸亥詔皇子以日南至¶
<pb:KR3k0032_WYG_082-48b>¶
行冠禮十月癸酉進封忠王丁亥詔臣清叟為賓師彌¶
主禮十一月壬寅行冠禮　家語邾隠公將冠問禮於¶
孔子子曰其禮如世子之冠雖天子之元子猶士也¶
其禮無變天下無生而貴者也行冠事必於祖廟¶
郊特牲疏大戴禮有公冠篇加&KR0007;冕為四加　荀¶
子天子諸侯子十九而冠冠而聼治　　禮記冠義¶
冠者禮之始也古者聖王重冠冠禮筮日筮賓所¶
以敬冠事敬冠事所以重禮重禮所以為國本故¶
<pb:KR3k0032_WYG_082-49a>¶
冠於阼以著代也醮於客位三加彌尊加有成也已冠¶
而字之成人之道也見於母母拜之見於兄弟兄弟拜¶
之成人而與為禮也&KR0007;冠&KR0007;端奠摯於君遂以摯見於¶
鄉大夫鄉先生以成人見也成人之者將責成人禮焉¶
故曰冠者禮之始嘉事之重者也古者行之於廟所以¶
尊重事¶
　¶
　¶
<pb:KR3k0032_WYG_082-49b>¶
　¶
　¶
　¶
　¶
　¶
　¶
　¶
　玉海卷八十二¶
