# -*- mode: mandoku-view -*-
#+TITLE: 玉海
#+DATE: 2019-03-29 20:25:15.546827
#+PROPERTY: ID KR3k0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 73
<pb:KR3k0032_WYG_072-1a>¶
¶
卷七十二¶
欽定四庫全書¶
　玉海卷七十二¶
　　　　　　　　　　　　宋　王應麟　撰¶
　禮儀¶
冊禮¶
¶
　說文冊符命也象其札一長一短中有二編之形¶
¶
周䇿命(見前)¶
¶
周語襄王使大宰文公及内史興賜晉文公上卿逆¶
于境晉侯郊勞館諸宗廟饋九牢設庭燎及期命于武¶
<pb:KR3k0032_WYG_072-1b>¶
宫晉侯端委以入大宰以王命命冕服内史賛之三命¶
而後即冕服既畢賔饗贈餞如公命侯伯之禮加以宴¶
好　洛誥王命周公後作冊逸誥(畢命序康王命作冊畢)¶
¶
漢拜皇太子儀　章徳殿䇿皇后儀¶
¶
續志拜皇太子儀百官㑹位定謁者引皇太子當御坐¶
殿下北面司空當太子西北東面立讀䇿書畢中常侍¶
持太子璽綬太子再拜三稽首謁者賛曰皇太子臣某¶
<pb:KR3k0032_WYG_072-2a>¶
謁者稱制曰可三公升階上殿賀夀萬嵗因大赦天下¶
禮畢注蔡質所記立宋皇后儀太傅太尉司徒司空太¶
常條列禮儀皇后初即位章徳殿太尉使持莭奉璽綬¶
天子臨軒百官陪位皇后北面太尉立階下東向宗正¶
大長秋西向宗正讀䇿太尉授璽綬中常侍長樂太僕¶
受璽奏於殿前女史授婕妤婕妤授昭儀昭儀以帶皇¶
后皇后拜訖黄門鼓吹三通鳴鼓畢羣臣以次出后即¶
位大赦天下皇后秩比國王即位威儀赤紱玉璽　前¶
傳杜欽云宜因始初之隆建九女之制太后以為故事¶
<pb:KR3k0032_WYG_072-2b>¶
無有　通典魏制天子冊后以皮馬庭實加榖珪晉成¶
帝咸康二年臨軒拜皇后帝御太極殿羣臣畢¶
賀¶
¶
漢皇太子納妃　唐冊妃¶
¶
通典漢制皇太子納妃奉常迎(時叔孫通定禮以天子無親迎之義皇太子以)¶
(奉常迎)晉太康中有司奏太子納徴用玄纁束帛加璧羊¶
馬二駟東晉用玉璧一獸皮二宋元嘉十五年四月納¶
<pb:KR3k0032_WYG_072-3a>¶
妃百官上禮壬戌於太極殿西堂叙宴太始五年納徴¶
加珪璋各一豹熊羆皮各二北齊妃朝皇帝於昭陽殿¶
朝皇后於宣光殿隋禮命有司以特牲告廟冊妃鷄鳴¶
夙興以朝奠笲於帝后　唐禮志皇太子納妃其冊妃¶
前一日主人設使者次云云使副朝服乗輅持莭鼓吹備¶
而不作至妃氏大門外次掌嚴奉褕翟衣及首飾内廐¶
尉進厭翟於大門之外諸衛帥其屬布儀仗云云奉冊寳¶
桉者進授使副冊寶内侍西面受之東面授典内典内¶
持入跪置於閤外之桉傅姆賛妃出立於庭中北面掌¶
<pb:KR3k0032_WYG_072-3b>¶
書跪取玉寶南向司則前賛妃再拜北面授冊寶於掌¶
書南向授妃妃以授司閨司則又賛再拜臨軒醮戒前¶
一日有司設御坐於太極殿阼階上西向皇太子進當¶
御坐前東面立皇帝命之　晉起居注元帝太興元年¶
上臨軒使冊命皇太子妃　初學記唐太宗冊太子妃¶
文云作合春宫寔協三善¶
¶
晉冊拜太子¶
¶
<pb:KR3k0032_WYG_072-4a>¶
晉帝紀元帝太興元年三月庚午立王太子紹為皇太¶
子冊文曰於戯朕承天序忝繼祖宗之洪基君臨于萬¶
邦戰戰兢兢若渉淵水未有攸濟自古聖王敷宅四海¶
莫不建立元子本枝百世今稽古授爾于儲宫以陪貳¶
于朕躬欽哉爾其克念乃祖日新厥徳何逺非佞何親¶
非賢欽翼師傅以丕崇大化可不慎歟爾其敬之　孝¶
武太元十二年庾弘之議按武帝咸寧中諸王新拜有司¶
奏聽近臣諸王公主上禮今皇太子國之儲副既已崇建¶
普天同慶謂應上禮奉賀　徐廣東宫頌禮樂承軒典¶
<pb:KR3k0032_WYG_072-4b>¶
冊授庭命服惟九龍旂鸞旌¶
¶
優䇿¶
¶
南史禇淵傳為錄尚書事有司疑立優䇿尚書令王¶
儉議中朝以來三公王侯則優䇿並設官品第二䇿而¶
不優優者褒美䇿者兼明委寄尚書職居天官政化之¶
本故尚書令品雖第三拜必有䇿錄尚書事與本官同¶
拜故不别有䇿即事緣情不宜均之凡庶宜有䇿書用¶
<pb:KR3k0032_WYG_072-5a>¶
申隆寄既異王侯不假優文從之　晉石鑒傳三公冊¶
拜皆設小㑹所以崇宰輔之制¶
¶
唐臨軒冊皇后¶
¶
志皇帝納皇后命太尉為使宗正卿為副前一日有司¶
展懸設桉陳車輿於太極殿廷如元日皇帝衮冕出自¶
西房即御坐侍中宣制曰納某氏女為皇后命公等持¶
節行納采等禮云云(武徳九年八月二十一日立長孫后)冊后前一日守宫¶
設使者次於后氏大門外之西尚舍設尚宫以下次於¶
后氏閤外其日臨軒命使如納采奉禮設使者位於大¶
<pb:KR3k0032_WYG_072-5b>¶
門外之西東向使副及内侍位於使者之南舉冊桉及¶
寶綬者在南持節者在使者之北使副乗輅持節備儀¶
仗鼓吹備而不作内僕進重翟以下於大門之外諸衛¶
令其屬布后儀仗使者曰某奉制授皇后備物典冊主¶
人出迎於大門外使者入門而左持節者前導奉冊寶¶
桉者進授使副内使受之内謁者監持入跪置於桉尚¶
宫曰有制后再拜宣冊又再拜尚宫授后以冊受以授¶
<pb:KR3k0032_WYG_072-6a>¶
司言尚服又授以寶綬受以授司寶禮畢　宋朝李清¶
臣作皇后冊文曰賜爾皇后之寶方寸有半文盝螭紐¶
授之玉冊厥簡五十命爾翟衣笄纚博鬢黼領大帶以¶
朝暨嵗時將祀于東西宫金輿朱葢武賁呵衛步障行¶
導是惟顯哉¶
¶
唐臨軒冊三公¶
¶
㑹要貞觀八年敕拜三師三公尚書令雍州牧開府儀¶
同三司驃騎大將軍左右僕射並臨軒冊授太子三少¶
侍中中書令六尚書諸衛大將軍特進鎮國大將軍光¶
<pb:KR3k0032_WYG_072-6b>¶
祿大夫太子詹事九卿都督及上州刺史在京者朝堂¶
受冊光宅二年並停大厯十四年五月臨軒冊尚父子¶
儀於宣政殿自神龍以來冊禮久廢唯天寶末冊楊國¶
忠為司空至是復行貞元三年四月李晟拜太尉中書¶
令帝坐宣政殿引見備冊禮受冊訖備羽儀乗輅謁太¶
廟視事尚書省(賜良馬錦綵千計)故事臨軒冊拜三公中書令¶
讀冊侍中奏禮畢宰相攝之時宰相張延賞欲輕其禮¶
<pb:KR3k0032_WYG_072-7a>¶
令兵部尚書攝中書令左散騎常侍攝侍中臨軒冊命¶
宰臣不親行事自此始　舊紀長慶二年三月景辰守¶
司徒裴度正衙受冊(太和四年裴度進司徒表辭冊禮)　晉成帝臨軒¶
遣使拜太傅太尉司空㑹將作樂宿懸於殿庭門下奏¶
非祭祀燕饗則無設樂之制事下太常蔡謨議臨軒遣¶
使宜有金石之樂遂從之臨軒作樂自此始　宋朝親¶
王大臣例辭冊禮¶
¶
唐冊皇太子¶
¶
實錄貞觀十七年四月冊文云永言少陽匕鬯是寄疇¶
<pb:KR3k0032_WYG_072-7b>¶
咨朝列卿士叶從　永徽七年正月辛未冊文云盡謙¶
恭於齒胄審方俗於迎郊春禮冬詩趍庭靡懈三善六¶
徳勉志無愆　唐隆元年七月己巳冊文云爾有文武¶
仁孝之徳以知君臣父子之道　開元三年正月丁亥¶
冊文云正位少陽欽惟大典二十六年七月己巳冊文¶
云仰稽天道俯察人心立長則順天所助也議才則賢¶
人之望也　乾元元年十月甲辰冊文云禮經著元良¶
<pb:KR3k0032_WYG_072-8a>¶
之徳易象載重明之義　貞元二十一年四月乙巳冊¶
文云付爾以承祧之重勵爾以主鬯之勤以正萬國之¶
心以揚三善之徳　元和七年十月壬寅冊文云教深¶
藴瑟氣叶吹銅溫文得於天縱孝友因於自然　通典¶
開元禮有臨軒冊命内冊皇太子儀¶
¶
唐冊命諸王¶
¶
通典臨軒冊命諸王大臣設御幄於太極殿北壁羣官¶
次於朝堂太樂令展宫懸於殿庭諸衛列仗受冊者服¶
朝服從第備鹵簿集朝堂次皇帝即御座受冊者東北¶
<pb:KR3k0032_WYG_072-8b>¶
西面中書侍郎引冊桉中書令稱有制受冊者再拜中¶
書令讀訖受冊者進受持桉者以桉退冊三師三公親¶
王皇帝服衮冕之服鼓吹令設十二桉乗黄令陳車輅¶
尚輦陳輿輦諸衛設黄麾半仗受冊者初入門舒和之¶
樂作(開元禮)後漢制拜諸王侯三公之儀百官㑹位定謁¶
者引光祿勲前謁者引當拜者前當座伏殿下光祿勲¶
前一拜舉手曰制詔其以某為某讀䇿書畢再拜晉咸¶
<pb:KR3k0032_WYG_072-9a>¶
寧三年議國卿君之貳也命使之日御親臨軒百寮陪¶
位北齊䇿諸王臨軒尚書讀䇿授王冊軸一枚長二尺¶
以白練衣之用竹簡十二枚六枚與軸等六枚長尺二¶
寸文出集書書皆篆字隋冊開國郊社令奉茅土立¶
於仗南西面每授冊訖授茅土焉(初學記載太宗冊漢王荆王文)¶
祭統曰古者明君爵有徳而祿有功必賜爵祿於太廟¶
示不敢專也故祭之日一獻君降立阼階之南南鄉所¶
命北面史由君右執䇿命之再拜稽首受書以歸而舍¶
奠于其廟疏若天子命羣臣則不因常祭之日特假於¶
<pb:KR3k0032_WYG_072-9b>¶
廟大宗伯云王命諸侯則儐注云王將出命假祖廟立¶
依前南鄉　春秋疏天子賜諸侯之命書傳無正禮唯¶
文元年天王使毛伯來錫公命僖十一年傳王賜晉恵¶
公命周語王賜晉文公命皆是即位而賜之又賜之以¶
圭擬朝而合瑞諸侯即位禮必朝王即賜之命春秋之¶
時賜命禮廢唯文公即位而賜成公八年乃賜桓公追¶
賜¶
<pb:KR3k0032_WYG_072-10a>¶
¶
唐含元殿奉冊¶
¶
見殿類¶
¶
唐宣政殿冊太子　太極殿臨軒冊皇太子¶
¶
¶
開元受冊儀注¶
¶
㑹要長慶二年十二月(丙午)御紫宸殿冊皇太子(癸巳立景王湛)¶
(為皇太子)故事冊太子御宣政殿是日備宫懸於殿庭列内¶
仗於兩閤門内羣臣辨色序立於宣政門外就外廊食¶
訖具衣冠劒履入自月華門列位正衙辰後一刻入閤¶
上臨軒太子歩自崇明門以宫寮翼從駙馬二人扶衣¶
<pb:KR3k0032_WYG_072-10b>¶
冠禮儀使導以進及樂作扇開羣臣拜訖太子進至龍¶
墀東南再拜受冊攝中書令(杜元頴)讀冊以授太子太子¶
再拜蹈舞歸崇明門幕殿羣臣賀皇帝訖退詣崇明門¶
謁太子太子命舉簾執笏荅拜(宫寮拜則受之)　通鑑開元二¶
十六年七月己巳上御宣政殿冊皇太子(㑹百官)故事乗¶
輅至殿門至是歩入(是日大赦天下賜酺三日)元和四年冬十月御¶
宣政殿冊太子　先是三年李絳上言(紀四年閏三月丁卯立鄧王寧七年七月乙丑立遂王)¶
<pb:KR3k0032_WYG_072-11a>¶
(宥為太子十月壬寅宣政殿冊太子)　實錄順宗貞元二十一年四月乙¶
巳(一云乙丑)御宣政殿冊太子有慶雲見(紀三月癸巳立廣陵郡王為皇太子)¶
(四月戊申以冊皇太子B文武官子為父後者勲兩轉)肅宗乾元元年十月甲辰¶
帝御宣政殿冊成王為皇太子大赦天下(五月庚寅立太子七月壬)¶
(午太子於宣政殿謝冊命)文宗太和七年八月庚寅御宣政殿冊太¶
子　志嘉禮臨軒冊皇太子有司卜日告天地宗廟前¶
一日尚舍設御幄于太極殿有司設太子次于東朝堂¶
之北西向又設版位於大横街之南展懸設桉陳車輿¶
及文武羣官朝集蕃客之次位其日前二刻宫官服其¶
<pb:KR3k0032_WYG_072-11b>¶
器服諸衞率各勒所部陳于庭左庶子奏請中嚴侍衞¶
之官奉迎僕進金路内率一人執刀賛善奏發引令侍¶
臣上馬庶子承令其餘畧如皇帝出宫之禮皇太子逺¶
游冠絳紗袍三師導三少從鳴鐃而行降路入次亦如¶
鸞駕其日列黄麾大仗侍中奏請中嚴有司與羣官皆¶
入就位三師三少導從皇太子立於殿門外之東西向¶
黄門侍郎以冊寶綬桉立於殿内道北西面中書侍郎¶
<pb:KR3k0032_WYG_072-12a>¶
立桉後侍中乃奏外辦皇帝服衮冕出自西房即御坐¶
皇太子入就位典儀曰再拜皇太子再拜又曰再拜在¶
位者皆再拜中書令降立於皇太子東北西向中書侍¶
郎一人引冊一人引寶綬桉立於東西面以冊授之中¶
書令曰有制皇太子再拜中書令跪讀冊皇太子再拜¶
受冊左庶子受之侍郎以璽綬授中書令皇太子進受¶
以授左庶子皇太子再拜在位皆再拜侍中奏禮畢皇¶
帝入自東房　通典開元二十六年六月庚子肅宗為¶
太子將受冊(紀云立忠王璵為皇太子)太常所撰儀注有服絳紗袍¶
<pb:KR3k0032_WYG_072-12b>¶
之文上手敕改為朱明服(紀有司行冊禮其儀有中嚴外辦其服絳紗太子曰此天)¶
(子禮也下公卿議太師蕭嵩左相裴耀卿請改外辦為外備絳紗衣為朱明服從之)¶
¶
唐光順門冊禮¶
¶
㑹要代宗女嘉豐普寧公主同降有司具冊禮光順門¶
貞元元年嘉誠出降徳宗幸望春亭臨餞厭翟敝不可¶
乗以金根代之(乗金根車自主始)四年二月七日太常卿董晉¶
奏八日正衙冊新都長公主開元禮皇帝御正衙命使¶
<pb:KR3k0032_WYG_072-13a>¶
行冊禮陳樂懸貞元元年五月冊嘉誠二年三月冊長¶
林帝不御正殿不設樂遂為故事新都以十日下降宜¶
前一日於光順門行五禮敕其日於光順門即行冊禮¶
(傳新都貞元十二年下嫁具禮光順門五禮由是廢)十五年七月二日有司奏冊¶
公主儀注開元之儀侍中宣制中書令受冊以冊授冊¶
使冊案自東上閤門出詣横街北宣付中書門下制可¶
二十一年四月七日禮儀使奏舊制正衙命使使出含¶
元殿西廊側門外登輅車從光範門入詣光順門進冊¶
今請冊使出宣政門自興禮門出赴延英光順門進冊¶
<pb:KR3k0032_WYG_072-13b>¶
通典開元禮冊公主設御幄於太極殿展宫懸鈒㦸近¶
仗入陳於殿庭冊使等初入門舒和之樂作設使者及¶
冊案便次於光範門及長樂門外公主花釵翟衣司言¶
引就受冊位尚儀執冊跪讀公主受冊以授司言　後¶
漢魏譚永平中為主家令(公主家令)　平陽㕘佐命襄城循¶
矩法臨川屬文(上孝徳頌)漢陽戒侈廣徳治家有禮法岐陽¶
事舅姑以禮聞　岐陽下嫁杜悰帝為御正殿臨遣繇¶
<pb:KR3k0032_WYG_072-14a>¶
西朝堂出復御延喜門止主車大賜賓從金錢開第昌¶
化里疏龍首池為沼后家上尚父大通里亭為主别館¶
　㑹要元和九年八月云云神䇿兵三百於光範門翼¶
道京兆尹裴武為禮㑹使¶
¶
乾徳崇元殿受冊(見殿類)¶
¶
乾徳元年(癸亥)十一月甲子合祭天地于南郊還御明徳¶
門大赦改元羣臣奉冊上尊號於崇元殿丙寅唐主遣¶
使助祭及賀冊號　開寳元年(戊辰)十一月癸卯郊祀御¶
乾元殿受尊號冊　國朝之制百官三表或五表請上¶
<pb:KR3k0032_WYG_072-14b>¶
尊號命大臣撰冊文及書冊寶其冊中書省造用珉玉¶
簡其寳門下省造用玉受冊多用祀禮畢日御正殿行¶
禮　唐開元年十一月戊子羣臣上尊號曰開元神¶
武皇帝二十七年二月己巳上尊號曰開元聖文神¶
武¶
¶
至道朝元殿皇太子冊禮¶
¶
至道元年(乙未)八月壬辰(十八日)以開封尹夀王為皇太子¶
<pb:KR3k0032_WYG_072-15a>¶
自唐天祐以來斯禮久廢上始舉行中外胥悅丁酉以¶
學士承㫖宋白為冊皇太子禮儀使有司既定冊禮又¶
請如唐開元制宫臣止稱臣不行舞蹈之禮又言百官¶
見太子自兩省五品尚書省御史臺四品諸司三品以¶
上皆荅拜餘悉受拜宫臣自左右庶子以下悉用參見¶
之儀其皇太子宴㑹位在王公上奏可有司又草具皇¶
太子受冊畢見皇后儀詔止用宫中常禮九月丁卯(二十)¶
(四日)上御朝元殿(即崇元殿也後改曰天安又改大慶)冊皇太子陳列如元¶
㑹之儀(設黄麾大仗及宫縣樂于庭)皇太子常服乗馬赴朝元門外¶
<pb:KR3k0032_WYG_072-15b>¶
幄次改服逺游冠朱明衣三師三少導從入殿受冊寶¶
太尉率百官奉賀太子易服乗馬還宫百官常服詣宫¶
參賀自樞宻使内職諸王宗室師保賔客宫臣等畢集¶
太子常服就坐諸王宗室等以次參賀皆荅拜訖受文¶
武官宫臣三品以下參賀庚午具鹵簿謁太廟五室常¶
服乗馬出東華門升輅十月乙亥太子遜宫寮稱臣許¶
之　㑹要八月二十三日門下省言按開元禮冊皇太¶
<pb:KR3k0032_WYG_072-16a>¶
子寶以黄金為之方一寸又隋志皇太子寶龜紐文曰¶
皇太子寶朱組大綬請如舊制製造從之九月二十二¶
日(乙丑)有司言太子受冊奏正安之曲詔宋白撰樂章二¶
曲¶
¶
天禧天安殿冊皇太子¶
¶
天禧二年(戊午嵗)八月丁酉至辛丑羣臣三表請立太子¶
甲辰詔立昇王為皇太子乙巳以學士晁逈為禮儀使¶
丁巳禮官請臨軒冊命日奏明安之曲從之九月丁卯¶
上御天安殿冊太子禮畢百官稱賀畢上有五色雲紫¶
<pb:KR3k0032_WYG_072-16b>¶
雲如華盖癸酉皇太子朝謁太廟日左右有赤黄珥黄¶
雲捧日其儀帝服衮冕御天安殿禮儀使引太子就版¶
位再拜中書令升殿承㫖降階北面讀冊中書令奉冊¶
授皇太子太子以授右庶子又奉寶綬太子受訖以授¶
左庶子太子出入皆作明安之樂(晁逈撰明安三曲)百官詣宫¶
參賀再拜太子答拜丙申賔客李迪上賀建儲闈禮成¶
詩詔褒之(冊北寶南用三師為前導三少為後從)　政和五年二月十四¶
<pb:KR3k0032_WYG_072-17a>¶
日大慶殿行冊禮　治平三年十二月壬寅元豐¶
八年三月甲午朔紹興三十二年五月甲子建儲¶
皆不及受冊　辨夀街之牘本自生知守馳道之¶
規匪由師授　再至問安重明麗正　竒智夙彰¶
英聲外發　勤至寢門樂游講肆資弦誦以崇術¶
儀星海而昭象　金昭玉𥙿　協華復旦日宣重¶
光¶
¶
天聖崇政殿受冊儀注　紹興慈寧殿受冊¶
¶
建隆元年二月(乙亥)上太后杜氏尊號不果行冊禮　天¶
<pb:KR3k0032_WYG_072-17b>¶
聖二年七月十八日甲辰宰臣欽若請上皇太后尊號¶
許之八月八日學士承㫖李維等上皇太后於崇政殿¶
受冊儀注帝曰内殿受冊豈推奉母儀之意詔甲午於¶
文徳殿上尊號天安殿發冊十一月十三日丁酉郊祀¶
禮成帝御天安殿受冊畢再序班發太后冊寶乗輿赴¶
文徳殿太后服儀天冠衮衣以出奏隆安之樂奉冊寶¶
置御坐前(冊曰周有思齊之什播于聲歌漢有長樂之注垂於竹帛)皇帝行稱賀之¶
<pb:KR3k0032_WYG_072-18a>¶
禮百寮畢賀己亥詔曰發寶冊於大庭奉鴻名於慈極¶
明道二年二月乙巳以饗七室禮成復行冊禮　治平¶
二年十一月壬申文徳殿發冊寶熙寧二年四月元祐¶
二年九月丙辰崇寧二年五月皆行冊太后之禮　紹¶
興十年十一月十二日禮官定奉冊儀注十二月壬午¶
於常御殿發冊授攝太傅於慈寧殿奉上進賀如宫中¶
儀羣臣遙賀上親書冊文(奏聖安等八曲冊藏慈寧宫)　紹定四年¶
元日奉冊寶上太后尊號曰夀明慈睿¶
<pb:KR3k0032_WYG_072-18b>¶
景祐皇后冊禮¶
¶
舊制后妃皆冩告進入景祐元年九月甲辰立皇后曹¶
氏二十九日命禮院詳定冊皇后儀制(乙巳命宰臣李迪為冊禮使參)¶
(政王隨副之)禮院言皇后玉冊如太子制度用珉簡五十寶¶
用金方一寸五分髙一寸文曰皇后之寶盤螭紐服以¶
褘衣六帶玉佩雙綬十一月三日己丑(是日冬至)行冊禮于¶
文徳殿治平二年十一月壬申祀圓丘大赦還御文徳¶
殿發寳冊上皇太后及冊皇后元祐七年五月十五日¶
<pb:KR3k0032_WYG_072-19a>¶
日納成納吉告期三使受制書十六日文徳殿發冊政¶
和元年正月詔皇后受冊陳黄麾仗重翟車小駕鹵簿¶
紹興十三年閠四月己丑立貴妃為皇后詔左相押麻¶
十三日太常定受冊儀注列黄麾仗于文徳殿皇帝服¶
通天絳紗臨軒發冊奏乾安之樂皇后禕衣受冊於穆¶
清殿奏坤安之樂(乾安正安坤安等十三曲)甲辰(十七日)行冊禮于文¶
徳殿設黄麾半仗千四百九十九用宫架樂百官稱賀¶
次詣内東門賀淳熙三年九月己巳上儀注同　隆興¶
元年十一月立皇后不設大輦用黄麾半仗陳逍遙平¶
<pb:KR3k0032_WYG_072-19b>¶
輦紫方繖十團扇十二朝謁徳夀宫乗龍飾肩輿　貴¶
妃冊命始於慶厯八年十二月丁卯冊用竹簡印用金¶
　紹定三年十二月十日上御文徳殿冊命皇后¶
¶
熙寧文徳殿奉玉冊¶
¶
熙寧二年四月二十六日文徳殿奉太皇太后玉冊¶
元祐三年三月五日太皇太后手詔受冊止就崇政殿¶
九月乙卯發冊寶于大慶殿太皇太后御崇政殿受冊¶
<pb:KR3k0032_WYG_072-20a>¶
丙辰冊皇太后太妃　嘉祐二年七月丁酉文徳殿冊¶
命兖國公主¶
¶
紹興徳夀宫冊禮　慶元上三宫冊寶¶
¶
紹興三十二年孝宗即位(六月甲午上尊號)八月甲戌有司上¶
光堯夀聖太上皇帝夀聖太上皇后尊號儀注皇帝服¶
通天絳紗禮部侍郎奏中嚴外辦禮儀使請行發冊寶¶
之禮皇帝執大圭舉冊寶授太傅禮部郎中奏解嚴皇¶
帝自祥曦殿朝服履袍乗輦而出至徳夀宫大次鼓吹¶
儀衛分列於宫門舉冊寶官跪舉冊寶興皇帝服通天¶
<pb:KR3k0032_WYG_072-20b>¶
絳紗出大次執大圭禮儀使請恭行奉上尊號冊寶之¶
禮皇帝執大圭北向再拜進冊寶於御坐稽首稱賀禮¶
畢皇帝入宫奉上太上皇后冊寶戊寅行奉上冊寶禮¶
(先是六月丁亥集議尊號於都堂)乾道六年十一月二十一日上帥百官¶
請加尊號七年正月丙子朔大慶殿發冊寶禮畢詣¶
徳夀宫上冊寶次上太上皇后冊寶淳熙二年十一月¶
戊申十二年十二月庚戌朔加上尊號　慶元二年十¶
<pb:KR3k0032_WYG_072-21a>¶
月三日皇帝率百僚詣慈福夀慈夀康宮上冊寶¶
稱賀　唐永貞二年正月丙寅(一作戌)朔太上皇於¶
興慶宫受朝賀皇帝率百僚奉上尊號冊文曰云¶
云請因夀歴以播鴻名謹上尊號曰應乾聖夀¶
億載萬年為衆父父　乗翠鳯之車鏤白玉之牒¶
明皇至道順宗應乾　設黄麾於大庭鏤白玉之新牒¶
　臨彤庭發玉版　翠華之旗靈鼉之鼓陳於廣宇相¶
我盛舉　蚴蟉青龍婉僤象輿其載伊何煌煌金書¶
維昔曠典我龍舉之　大哉堯乎南嚮垂裳君哉舜也¶
<pb:KR3k0032_WYG_072-21b>¶
拜而受觴¶
¶
乾道大慶殿冊皇太子¶
¶
乾道元年八月十日丙戌立鄧王為皇太子禮官言皇¶
帝御大慶殿冊太子服通天冠絳紗袍百官朝服立班¶
太子受冊服逺游冠朱明衣執植圭謁太廟服衮冕乗¶
金輅百官詣太子宫賀並荅拜(依㑹要)冊用珉玉簡六十¶
枚前後四枚刻龍填金貫以金絲藉以錦褥盛以漆匣¶
<pb:KR3k0032_WYG_072-22a>¶
装以金華飾以螭首今請用珉簡七十五枚(即天禧之制)金¶
寶按禮義羅寶以黄金為之係龜紐方一寸係以朱組¶
大綬連玉環金簡(三朝志寶方二寸厚五寸)壬寅兵部官黄麾半仗¶
用一千四百九十九人甲辰太子奏辭金輅十月十六¶
日御大慶殿冊太子列黄麾半仗撞黄鍾作乾安明安¶
之樂禮成稱賀撞㽔賔之鍾十八日御紫宸殿太子稱¶
謝遂朝謁景靈宫太廟又詣徳夀宫謝七年二月八日¶
癸丑恭王升儲三月二十三日行冊禮于大慶　嘉定¶
二年八月十三日御大慶殿冊皇太子¶
<pb:KR3k0032_WYG_072-22b>¶
¶
寳慶慈明殿上冊寳¶
¶
寶慶三年正月一日上夀明皇太后冊寶紹定元¶
年正月一日上夀明慈睿四年正月一日上夀明¶
仁福慈睿皇太后冊寶　太后　塗山之徳渭涘¶
之祥圖徽寳冊玉色金相　龍衮翼翼玉書煌¶
煌維冊伊何鏤玉垂鴻維寳伊何範金鈕龍翊以¶
&KR0591;御間以笙鏞　金支秀華垂紳佩玦或導或陪¶
<pb:KR3k0032_WYG_072-23a>¶
率履不越　煌煌鳯字玉氣宛延天門崫岉飛驂後¶
先龍簨四合奏鼔鼘鼘母儀天下何千萬年　鸞回¶
寳勢虹貫瑤光寳章煌煌導以笙磬后　重翟出房禕¶
衣被躬委委佗佗河潤山容　祥發俔天符彰夢日¶
明章婦順表正人倫　超任邈姒比徳皇英　椒塗蘭¶
馭　月華儷日坤美承乾　天作之合家邦其興朱芾¶
斯皇子孫繩繩　景命有僕保右自天永錫祚嗣何千¶
萬年　有璽笵金有冊鏤瓊　懿範柔容如月斯輝¶
翬衣加追玉之笄螭紐賁範金之寳　篆金籀玉之文¶
<pb:KR3k0032_WYG_072-23b>¶
植羽崇牙之設　金螭玉檢　班政蘭閨宣禮椒屋¶
人覆玉衣燕銜石字　慶洽瑤衣　易基乾坤詩首闗¶
雎書美釐降　赫赫惟皇如日之光肅肅惟后如月之¶
常禮行一時明照無疆　臣工在廷劒珮瑲瑲來汝疑¶
丞明命是將　刻簡以珉鑄寳以金持節伊誰時維四¶
鄰自我文徳達之穆清　禮備樂成合扇鳴鞭¶
備物典䇿樂之鼓鍾拜而受之極其肅雍司言司¶
<pb:KR3k0032_WYG_072-24a>¶
寶各以職從行地有慶與天無窮　羽衛外列揚¶
顔中映　六宫承式二南流詠　内治允修陰教¶
肅兮宜君宜王綏百福兮　嗣徽媯汭思媚周姜¶
母儀萬㝢訓藹紫房　稟祥月輝　膺華丹燿登¶
瑞紫穹　蘭殿椒塗　儷徳坤柔俔華天極　俔¶
天炳月嬪光紫霄　神祚玉衣天開金屋　皇太¶
子　琱琘瑳瑳篆金煌煌對揚于庭是承是將山¶
重其暉日重其光觀瞻以懌國有元良　淵冲象徳玉¶
𥙿凝姿進退周旋有肅其儀　翠華之旗靈鼉之鼔陳¶
<pb:KR3k0032_WYG_072-24b>¶
於廣宇相我盛舉　珉玉玢豳&KR1153;蹏精良既刻厥文亦¶
鑄之章　鸞旌列叙雞㦸分行前星有爛瑞日重光¶
軼誦韜荘　道契黄離位隆蒼震　日光月輪山輝海¶
潤相見乎離盖取諸震　前星涵采洊雷揚聲　麗日¶
重光非煙五色　龍旗列仗鱗簨充庭　班輪飭駕碧¶
鏤題宫　幼海澄瀾前星騰耀　馳道美漢寝門稱周¶
　瑜玉發響畫輪停輈　若發居豐猶莊在漢　樂正¶
<pb:KR3k0032_WYG_072-25a>¶
歌風司成頌徳　重明疊聖　重離炤景　濟濟卿士¶
將將鼓鐘　儲副豫定器之公兮冊授孔時禮之隆兮¶
　體乾作貳命服斯九　前星比曜　波澄少海景麗¶
前星　副極儀天　金鏘玉度　稟粹重離摛英若木¶
　入監出撫日就月將　爰以吉日冊于明庭鼔鐘載¶
和文物大備　業光啓誦　道亞霄極　天官揆日稷¶
嗣陳儀負扆當陽薦紳就位鳴球拊石具物有容　撰¶
吉展儀　兩離相續　副君昭象道應黄離銅樓備徳¶
玉𥙿成規　啟誦慙徳莊丕掩粹　洊雷揚祉重離闡耀¶
<pb:KR3k0032_WYG_072-25b>¶
　公主　螭綬龜章玉佩金軒　周美王姬之華下正¶
后之一等漢推帝女之寵主同姓之諸公　堯有娥英¶
舜有宵燭䄖狄之衣辟邪之玉　西京故事主以上公¶
唐室近儀錫之美號　君袂備物公圭主儀　曳紅綬¶
錫青圭　帝妹中行易象賛其元吉王姬下嫁召南美¶
其肅雍　魯郊築館沁水疏園　京房載湯嫁妹之辭¶
曰旡以天子之尊而乗諸侯旡以天子之富而驕諸侯¶
<pb:KR3k0032_WYG_072-26a>¶
隂之從陽女之順夫本天地之義也往事爾夫必以禮¶
義　荀悅言尚主之制非古釐降二女陶唐之典歸妹¶
元吉帝乙之訓王姬歸齊宗周之禮　荀爽曰帝堯之¶
女下嫁於虞猶屈體降下勤修婦道帝乙歸妹言湯以¶
娶禮歸其妹於諸侯也春秋之義王姬嫁齊使魯主之¶
不以天子之尊加於諸侯也今漢承秦法設尚主之儀¶
違乾坤之道失陽唱之義宜改尚主之制以稱乾坤之¶
性　唐貞元元年冊云春秋書築館之儀易象著歸妹¶
之吉　下嫁諸侯諒惟古制肅雍之徳見美詩人　易¶
<pb:KR3k0032_WYG_072-26b>¶
著于歸詩稱下嫁　黼藻四徳笙簧六行　漢頌魯國¶
魏錫常山¶
　玉海卷七十二¶
