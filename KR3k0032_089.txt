#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷八十九
#+PROPERTY: JUAN 卷八十九
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷八十九
<pb:KR3k0032_WYG_089-1a>¶
欽定四庫全書¶
　玉海卷八十九¶
　　　　　　　　　　　　宋　王應麟　撰¶
　器用¶
　　尊彛(爵/)¶
　爾雅注尊彛酒器總名周禮疏彛尊同是酒器但彛¶
　盛鬱鬯與酒不同故異其名(書疏彛亦尊也盛鬯者/為彛盛酒者為尊皆祭)¶
　(宗廟之/酒器也)禮記正義彛法也與餘尊為法　説文□禮¶
<pb:KR3k0032_WYG_089-1b>¶
　器也象爵之形中有鬯酒又持之也所以飲器象爵¶
　者取其鳴節節足足也¶
　　　堯衢樽¶
晉刑法志念室後刑衢樽先惠將以屏除災害引導休¶
和擬陽秋之成化若堯舜之為心也　淮南子聖人之¶
道若中衢而設尊過者斟酌各得其宜(四達謂/之衢)　唐張¶
説詩侍酌衢尊滿詢芻諫鼓懸　李德裕欹器賦異衢¶
尊之不竭　姚崇洛城宴詩堯樽臨上席　程行諶詩¶
<pb:KR3k0032_WYG_089-2a>¶
堯樽承帝澤　衢室之問康衢之謡　宋朝天禧四年¶
九月二十四日賜酺詔曰思延兒齒廣置衢樽　賀知¶
章詩有舜壺之句¶
　　　堯鐘¶
孔叢子堯飲千鐘(選注/引之)¶
　　　虞泰尊　夏山罍　殷著尊　周犧尊　夏琖¶
　　　　殷斝　周爵　夏雞夷　龍勺　殷疏勺¶
　　　周黄目　蒲勺　夏樽¶
<pb:KR3k0032_WYG_089-2b>¶
並見賜予器物類魯四代服器官(明堂/位)　注泰用瓦著¶
著地無足斚畫禾稼也詩曰洗爵奠斚夷讀為彛周禮¶
春祠夏禴祼用雞彛鳥彛秋甞冬烝祼用斚彛黄彛龍¶
龍頭也疏通刻其頭蒲合蒲如鳬頭也正義虞尊用瓦¶
名泰山罍猶雲雷畫為山雲之形著尊無足而底著地¶
其餘泰罍犧並有足犧象畫沙羽及象骨飾尊夏琖以¶
玉飾之(又詩行/葦注)殷斚亦爵形而畫為禾稼周爵按周禮¶
賛玉爵則爵或以玉為之或飾之以玉雞彛或刻木為¶
<pb:KR3k0032_WYG_089-3a>¶
雞形而畫雞於彛黄目以黄金為目(周所/造也)龍勺勺為龍¶
頭疏勺刻鏤通刻勺頭蒲勺皇氏云刻勺為鳬頭其口¶
㣲開如蒲草本合而末㣲開　燕禮瓦大兩有豐注瓦大¶
有虞氏之尊也疏有虞氏尚陶　隋禮儀志梁天監五¶
年明山賔議樽彛之制祭圖唯有三樽一曰象樽周樽¶
也二曰山罍夏樽也三曰著尊殷樽也徒有彛名竟無¶
其器(後周歌辭曰彫禾/飾斚翠羽承罍)　王制疏宗彛者謂宗廟彛樽¶
之飾有虎蜼二獸周禮有六彞此必為虎蜼者明堂位¶
<pb:KR3k0032_WYG_089-3b>¶
云夏雞彛殷斚周黄目周禮陳六尊六彛皆逺代者在¶
後故六尊之次犠象著壺大山大是虞山是夏六彛之¶
次亦虎蜼在後故知虎蜼虞夏已飾於尊¶
　　　舜宗彛　玉斚　虞鬱尊¶
益稷作㑹宗彛注㑹五采也宗廟彛樽亦以山龍華蟲¶
為飾疏周禮彛器無山龍華蟲為飾者帝王所尚不同¶
周禮有山罍龍勺雞彛鳥&KR0156;　杜甫朝享太廟賦芳霏¶
霏於玉斚注舜祠宗廟以玉斚也周禮春官疏虎彞¶
<pb:KR3k0032_WYG_089-4a>¶
蜼&KR0156;當是有虞氏之尊故鄭注尚書云宗彞宗廟之中¶
鬱尊虞氏所用故曰虞夏以上虎蜼而已¶
　　　殷爵　周兕觥¶
詩行葦洗爵奠斚注夏曰醆殷曰斚周曰爵箋云用殷¶
爵者尊兄弟也(禮器正義韓詩説一升曰爵二升曰觚/三升曰觶四升曰角五升曰散古周禮)¶
(説爵一升觚二升毛詩説觥大七升獻以爵酬以觚異/義觥亦五升  禮梓人為飲器勺一升爵一升觚三升)¶
(注觚當為觶正義禮器制/度云觚大二升觶大三升)　卷耳酌彼兕觥注角爵也¶
疏兕一角青色以兕角為觥(韓詩説觥五升/毛詩大七升)　桑扈兕¶
<pb:KR3k0032_WYG_089-4b>¶
觥其觩(左傳昭元年穆/叔子皮舉兕爵)　山海圖賛(郭/璞)皮充武備角助¶
文徳古人取於兕者如此　博古圖有父乙祖乙祖丙¶
父戊祖己巳舉爵商觚十六商觶三¶
　　　周八尊¶
酒正(中士/四人)凡祭祀以灋共五齊三酒以實八尊(疏五齊/五尊三)¶
(酒三/尊)大祭三貳中祭再貳小祭一貳唯齊酒不貳　幂¶
人祭祀以疏布巾幂八尊以畫布幂六&KR0156;¶
　　　周六尊　六&KR0156;¶
<pb:KR3k0032_WYG_089-5a>¶
小宗伯辨六彞之名物以待果將辨六尊之名物以待¶
祭祀賔客注六彞雞鳥斚黄虎蜼六尊獻象壺著大山¶
　司尊彛(下士/二人)掌六尊六&KR0156;之位詔其酌辨其用與其¶
實(詳見/下)凡六&KR0156;六尊之酌鬱齊(祼/)獻酌醴齊(朝/)縮酌盎¶
齊(饋/)涗酌凡酒(諸臣/自酌)修酌(脩讀為滌齊唯有事/太廟備五  三酒)¶
説文&KR0156;宗廟常器也¶
　　　周雞&KR0156;　鳥彞　黄彞　黄目　斚彞　虎&KR0156;¶
　　　　蜼&KR0156;¶
<pb:KR3k0032_WYG_089-5b>¶
司尊彛春祠夏禴祼用雞彞鳥彞皆有舟注祼謂以圭¶
瓚酌鬱鬯始獻尸也后以璋瓚酌亞祼雞彞鳥彞謂刻¶
而畫之為雞鳳凰之形鄭司農云舟尊下臺若今時承¶
槃疏鄭志云雞彞盛明水鳥&KR0156;盛鬱鬯是以各二尊彞¶
與齊尊各用二者鬱鬯與齊皆配以明水二酒配以&KR0007;¶
酒郊特牲云祭齊加明水三酒加&KR0007;酒禮象曰彞有舟¶
以盛鬯猶尊有罍以盛酒(一時之祭/并用兩&KR0156;)舟宜若後世酒舩¶
稍加大爾古者惟爵有承槃所謂坫與豐是已尊彞無¶
<pb:KR3k0032_WYG_089-6a>¶
之　秋甞冬烝祼用斚&KR0156;黄彞皆有舟注鄭司農云斚¶
讀為稼稼&KR0156;畫禾稼也黄&KR0156;黄目尊也明堂位曰夏以¶
雞彞(本作夷注/讀為彞)殷以斚(本注斚畫禾稼/詩曰洗爵奠斚)周以黄目(又曰/鬱尊)¶
(用黄目注黄彞承鬱/鬯謂以黄金為目也)爾雅曰彞卣罍器也&KR0007;謂黄目以¶
黄金為目郊特牲曰黄目鬱氣之上尊也黄者中也目¶
者氣之清明者也言酌於中而清明於外(郊特牲疏黄/目以黄金鏤)¶
(其外以為/目因取名)疏引明堂位皆證雞彞是夏法斚&KR0156;是殷法¶
黄彞是周法引爾雅見有彞為上卣即犧象之屬為中¶
<pb:KR3k0032_WYG_089-6b>¶
罍為下(沈括云逰闗中得古銅黄&KR0156;其刻畫甚繁大體/似繆篆中間有二目如大彈丸突起煌煌然所)¶
(謂黄/目也)　凡四時之間祀追享朝享祼用虎彞蜼彞皆有¶
舟注鄭司農云追享朝享謂禘祫也在四時之間故曰¶
間祀&KR0007;謂追享謂追祭遷廟之主以事有所請禱朝享¶
謂朝受政於廟蜼禺屬卬鼻而長尾(音/誄)疏爾雅在釋獸¶
中注云似獼猴而大黄黑色尾長數尺似獺尾末有岐¶
鼻露向上虎蜼當是有虞氏之尊鄭注尚書云虞夏以¶
上虎蜼而已　注祼用鬱齊朝用醴齊饋用盎齊諸臣¶
<pb:KR3k0032_WYG_089-7a>¶
自酢用凡酒(凡酒謂/三酒)　三禮圖雞彞受三斗斚彞畫嘉¶
禾虎&KR0156;畫虎於尊盛明水鳥彞黄&KR0156;蜼&KR0156;(畫蜼/為飾)盛鬱鬯¶
　　　周獻尊　象尊　犧尊¶
司尊彛春祠夏禴其朝踐用兩獻尊其再獻用兩象尊¶
皆有罍諸臣之所昨也注朝踐薦血腥酌醴始行祭事¶
后於是獻朝事之豆籩昨讀為酢諸臣獻者酌壘以自¶
酢不敢與王之神靈共尊鄭司農云獻讀為犧(音/婆)犧尊¶
飾以翡翠象尊以象鳯凰或曰以象骨飾尊春秋傳犧¶
<pb:KR3k0032_WYG_089-7b>¶
象不出門尊以祼神罍臣之所飲也(王肅注禮器曰犧/象二象盖全刻牛)¶
(象之形而鑿背為尊犧尊一盛&KR0007;酒/一盛醴齊象尊一盛&KR0007;酒一盛盎齊)疏禮運云&KR0007;酒在¶
室醴醆在户齊醍在堂彼禘祭陳四齊此時祭陳二齊¶
設尊亦依此酒正云大祭祀備五齊大祫通鬱鬯與三¶
酒并配尊則尊有十八禘祭四齊則尊有十六此時祭¶
二齊則尊十有二明堂位犧象周尊也飾尊有非周制¶
者　明堂位泰有虞氏之尊也山罍夏后氏之尊也著¶
殷尊也犧象周尊也疏禮器君西酌犧象亦周禮(獻尊/黑出)¶
<pb:KR3k0032_WYG_089-8a>¶
(白牛象/制同)　周語奉其犧象出其尊彛注三禮圖云¶
阮氏圖犧尊飾以牛象尊畫象飾尊　魯頌犧尊¶
將將(詳見/後)　莊子犧尊青黄而文之　博古圖有¶
周乙舉樽(觶謂/之舉)象尊全作象形而開背為尊(鄭阮/之謬)¶
(可/考)鳬尊瓠尊䕫龍尊犧首罍素犧罍象首罍周斚¶
一十五　許慎説罍云龜目酒尊(禮象曰龜目黄/黄目宜畫龜目)¶
(且&KR0027;亦因/以為戒)¶
　　　周著尊　壺尊(魯壺/)¶
<pb:KR3k0032_WYG_089-8b>¶
司尊彞秋甞冬烝其朝獻用兩著尊其饋獻用兩壺尊¶
皆有罍諸臣之所昨也注朝獻謂尸卒食王酳之饋獻¶
謂薦孰時后於是薦饋食之豆邊著尊著略尊也或曰¶
著尊著地無足明堂位曰著殷尊也壺者以壺為尊春¶
秋傳曰尊以魯壺(著尊受五斗一盛醴齊一盛盎齊一/盛&KR0007;酒著尊制中白  明堂位疏殷)¶
(尊無足其餘泰/罍犧並有足)　左傳昭十五年十二月晉荀躒如周¶
以文伯宴樽以魯壺云云薦彞器於王注魯壺魯所¶
獻壺尊正義鄭&KR0007;曰以壺為尊燕禮司宫尊於東楹之¶
<pb:KR3k0032_WYG_089-9a>¶
西兩方壺左&KR0007;酒　昭元年四月鄭享趙孟穆叔子皮¶
及曹大夫舉兕爵(注所以/罰不敬)　博古圖有著尊壺尊¶
　　　周大尊　山尊　魯四代尊(見/上)¶
司尊彞凡四時之間祀追享朝享其朝踐用兩大尊其再¶
獻用兩山尊皆有罍諸臣之所昨也注鄭司農云大尊¶
大古之瓦尊山尊山罍也明堂位曰泰有虞氏之尊山¶
罍夏后氏之尊&KR0007;謂山罍亦刻而畫之為山雲之形疏¶
罍之字於義無所取故以雲雷解之雷有聲無形雷起¶
<pb:KR3k0032_WYG_089-9b>¶
於雲雲出於山故刻山雲之形　崔氏曰祫祭用十八¶
尊禘祭用十六尊　明堂位云云疏此明魯用四代尊¶
也¶
　　　周大罍　瓢齎　脩　概　散¶
春官鬯人(下士/二人)凡祭祀社壝用大罍注壝委土為墠壇¶
以祭大罍瓦罍正義旊人為瓦簋取質略之意　禜門¶
用瓢齎注營鄼所祭國門也齎讀為齊取甘瓠割去柢¶
以齊為尊　廟用修注脩讀曰卣(詩書爾雅/皆為卣)卣中尊謂¶
<pb:KR3k0032_WYG_089-10a>¶
獻象之屬尊者彛為上罍為下　凡祼事用概疈事用¶
散注&KR0007;謂脩概散皆漆尊也概尊以朱帶者無飾曰散¶
正義概者横概之義黑漆為尊以朱帶落腹　禮器宗¶
廟之祭貴者獻以爵賤者獻以散(一升爵/五升散)　公劉詩酌¶
之用匏江漢箋王錫召虎以鬯酒一尊¶
　　　周宗彛¶
秋官司約(下士/二人)大約劑書於宗彛注宗廟之六彛　書¶
武王邦諸侯班宗彛作分器注賦宗廟彛器酒尊賜諸¶
<pb:KR3k0032_WYG_089-10b>¶
侯疏鄭云彛亦尊也盛鬯者為彞盛酒者為尊皆祭宗¶
廟之酒器也　左傳昭十五年諸侯之封受明器於王¶
室分魯公官司&KR0156;器(注常/用器)　臧武仲曰大伐小取其所¶
得以作彞器銘功烈示子孫昭明徳而懲無禮也(注謂/鐘鼎)¶
(為宗廟/常器)　博古圖有龍鳯方樽葢商器也　商樽凡十¶
四¶
　　　周玉爵　瑶爵　魯玉琖　璧角璧散¶
大宰享先王賛玉几玉爵朝覲㑹同賛玉爵疏天地爵¶
<pb:KR3k0032_WYG_089-11a>¶
不用玉宗廟則用之　内宰大祭祀后祼獻則賛瑶爵¶
亦如之凡賔之祼獻瑶爵皆賛注尸卒食后亞獻其爵¶
以瑶為飾瑶爵所以亞王酬賔也疏瑶玉為璧形飾角¶
口曰璧角角受四升爵為總號　祭統君洗玉爵獻卿¶
以瑶爵獻大夫以散爵獻士及羣有司　明堂位魯公¶
禘禮爵用玉琖仍雕加用璧角璧散注加加爵也散角¶
皆以璧飾其口疏璧角内宰所謂瑶爵也四升曰角五¶
升曰散　爵夏后氏以琖殷以斚周以爵疏爵以玉飾¶
<pb:KR3k0032_WYG_089-11b>¶
故曰琖周爵或以玉為之或飾之以玉　禮器貴者獻¶
以爵賤者獻以㪚尊者舉觶卑者舉角(天子曰斚/諸侯曰角)　左¶
傳昭七年二月戊午燕賂齊以瑤罋玉櫝斚耳注斚耳¶
玉爵¶
　　　周祼器　祼玉¶
春官鬱人掌祼器凡祼玉濯之陳之以賛祼事注祼器¶
謂&KR0156;及舟與瓉祼玉謂圭瓉璋瓉¶
　　　周賜爵¶
<pb:KR3k0032_WYG_089-12a>¶
夏官司士凡祭祀掌士之戒令及賜爵呼昭穆而進之¶
注賜爵神惠及下也此所賜王之子姓兄弟祭統曰凡¶
賜爵昭為一穆為一昭與昭齒穆與穆齒凡羣有司皆¶
以齒此之謂長㓜有序(易氏曰祭末/旅醻之禮也)疏謂祭末旅酬無¶
筭爵之時皆有酒爵賜及之以昭穆為序　量人凡宰¶
祭與鬱人受斚厯而皆飲之注鄭司農云斚器名&KR0007;謂¶
讀如嘏尸之嘏　春官鬱人大祭祀與量人受舉斚之¶
卒爵而飲之注斚受福之嘏聲之誤也少牢饋食禮主¶
<pb:KR3k0032_WYG_089-12b>¶
人受嘏詩懐之卒爵¶
　　　周金罍¶
司尊彛疏異義第六罍制韓詩説金罍大器天子以玉¶
諸侯大夫以金士以梓古注説罍酒器諸臣之所酢人¶
君以黄金飾尊大一石按天子以玉經無明文惟詩云¶
酌彼金罍　毛氏詩註人君黄金罍疏金飾龜目盖刻¶
為雲雷之象名罍取於雲雷故也¶
　　　周羽觴¶
<pb:KR3k0032_WYG_089-13a>¶
晉束晢傳(又東陽無/凝齊諧記)周公成洛邑因流水以汎酒故逸¶
詩云羽觴随波(文選注逸詩曰羽觴随流波羽羽/觴飲酒之器為生爵形似有  翼)　武¶
王銘觴豆　禮記疏總名曰爵其實曰觴¶
　　　魯犧尊¶
魯頌閟宫犧尊將將正義阮諶禮圖云犧尊飾以牛象¶
尊飾以象於尊腹之上畫為牛象之形王肅云太和中¶
魯郡於地中得齊大夫子尾送女器有犧尊以犧牛為¶
尊然則象尊尊為象形也肅此言以二尊形如牛象而¶
<pb:KR3k0032_WYG_089-13b>¶
背上負尊讀犧為羲與毛鄭義異南史劉杳曰魏時¶
魯郡得齊大夫子尾犧尊作犧牛形晉時齊景公冡得¶
二尊亦為牛象(博古圖/亦同)　左傳定十年孔子曰犧象不¶
出門禮器廟堂之上罍尊在阼犧尊在西君西酌犧¶
象夫人東酌罍尊　郊特牲疏諸侯但有黄彛　莊子¶
釋文司馬云畫犧牛象以飾樽王肅云刻為牛頭¶
　　　魯三代灌尊¶
明堂位灌尊夏后氏以雞夷殷以斚周以黄目疏明魯¶
<pb:KR3k0032_WYG_089-14a>¶
有三代灌尊及所用之勺　儀禮注禁承尊之器也名¶
之為禁者因為酒戒也¶
　　　魯三代爵¶
明堂位爵夏以琖殷以斚周以爵正義此明魯有三代¶
爵並以爵為形故并標名於其上¶
　　　齊倅樽¶
韓詩外傳晉平公使范昭觀齊國之政范昭曰願君之¶
倅樽以為夀景公顧左右曰酌寡人樽獻之客晏子對¶
<pb:KR3k0032_WYG_089-14b>¶
曰徹去樽孔子聞之曰晏子不出俎豆之間折衝千里¶
(晏子春秋曰晉平公使范昭觀齊國政景公觴之范昭/起曰願得君之樽為夀公命左右酌樽以獻晏子命撤)¶
(去/之)¶
　　　漢桂尊　泰尊　大尊　□尊　山罍¶
志郊祀歌練時日一尊桂酒賔八鄉注晉灼曰尊大尊¶
也元帝時太宰丞李元記云以水漬桂為大尊酒　景¶
星十二百末旨酒布蘭生泰尊柘漿析朝酲(泰尊有虞/氏之尊泰)¶
(用/瓦)　傳梁孝王有□尊注鄭氏曰上蓋刻為山雲雷之¶
<pb:KR3k0032_WYG_089-15a>¶
象(漢書作此字/盖以此飾罍)　後傳馬融廣成頌山罍常滿　沈括¶
曰銅罍之飾皆古雲雷字相間禮象云先儒説罍刻木¶
作雲雷形象施不窮也舊圖無雷止畫雲氣　博古圖¶
周犧首罍腹著饕餮下作垂花蟲鏤引起間錯雲雷¶
　　　漢玉巵　玉杯　玉觴¶
髙紀九年冬十月置酒未央宫前殿上奉玉巵為太上¶
皇夀注應劭曰飲酒禮器也古以角作受四升古巵字¶
作觗師古曰巵飲酒圓器也　文紀十六年秋九月得¶
<pb:KR3k0032_WYG_089-15b>¶
玉杯刻曰人主延夀令天下大酺明年改元注應劭曰¶
新垣平詐令人獻之　史記文十五年新垣平説上立¶
渭陽五帝廟欲出周鼎當有玉英見十七年得玉杯(瑞/應)¶
(圖玉英五常/並脩則見)　班固東都賦列金罍班玉觴　崔駰漢¶
明帝頌運斗杓以酬酢酌酒旗之玉巵　黄香天子冠¶
頌咸進酌于金罍獻萬年之玉觴　馮衍李尤有杯銘¶
　前貢禹傳臣從之東宫(太后/宫)見賜杯案盡文畫金銀¶
飾非所以賜食臣下也　後禮儀志百官賀正月二千¶
<pb:KR3k0032_WYG_089-16a>¶
石以上上殿稱萬嵗舉觴御坐前　靡足而爵靡舟而¶
彛珍掩金罍制卑兕觥¶
　　　漢上尊¶
平當傳賜上尊酒十石注如淳曰律稻米一斗得酒一¶
斗為上尊稷米一斗得酒一斗為中尊粟米一斗得酒¶
一斗為下尊師古曰作酒自有澆醇之異非必繫之米¶
　　　漢夀觴　萬年觴¶
列傳叔孫通起朝儀云云以尊卑次起上夀觴九行¶
<pb:KR3k0032_WYG_089-16b>¶
兒寛奉觴再拜上千萬嵗夀　東方朔奉觴上萬嵗夀¶
　車千秋上夀上報曰敬不舉君之觴　後紀明帝永¶
平十七年公卿集朝堂奉觴上夀(夀老人之所欲故卑/下奉觴進酒皆言上)¶
(夀/)　班超傳舉萬年之觴¶
　　　漢羽觴　嘉觴¶
西京賦羽觴行而無算　外戚傳班偼伃賦酌羽觴兮¶
銷憂注孟康曰爵也作生爵形有頭尾羽翼　禮樂志¶
郊祀歌澹容與獻嘉觴至重觴神裴回神嘉虞申貳觴¶
<pb:KR3k0032_WYG_089-17a>¶
　晉志荀朂正旦大㑹王公上夀酒歌獻羽觴祈令終¶
　張華宴㑹歌羽爵無筭¶
　　　漢彛器¶
文選張衡東京賦用息肩於大漢云云髙既受命建家¶
造我區夏文又躬自菲薄治致升平武大啟土宇紀禪¶
肅然宣撫和戎狄呼韓来享銘勲彛器厯世彌光注宗¶
廟之器稱彛¶
　　　漢常滿尊¶
<pb:KR3k0032_WYG_089-17b>¶
禮天官酒正大祭三貳中祭再貳小祭壹貳皆有酌數¶
唯齊酒不貳皆有器量注酌器所用注尊中者杜子春¶
云五齊以祭不益也其三酒人所飲者益也弟子職曰¶
周旋而貳唯嗛之視&KR0007;謂三貳再貳一貳者就三酒之¶
尊而益之也禮運曰&KR0007;酒在室醴醆在户粢醍在堂澄¶
酒在下澄酒是三酒也益之者以飲諸臣若今常滿尊也䟽¶
司尊&KR0156;云皆有罍諸臣所酢是飲諸臣也云若今常滿尊者¶
益之故常滿以漢法況之　　馬融廣成頌山罍常滿房¶
<pb:KR3k0032_WYG_089-18a>¶
俎無空　宋何偃常滿尊銘曰斟酌賦受不踰其量¶
唐李文暕調民黄金造常滿尊以獻　十洲記周穆王¶
時西域獻夜光常滿杯(杯容/三升)¶
　　　漢岐山銅器　酒尊　寳樽¶
章紀建初七年冬十月癸丑幸槐里岐山得銅器形似¶
酒尊獻之又獲白鹿帝曰上無明天子下無賢方伯斯¶
器曷為来哉(宋志云詔在道晨/夕以為百宫熱酒)　禮司尊彛注鄭司農¶
云舟車下臺若今時承槃疏漢時酒尊下槃象周時尊¶
<pb:KR3k0032_WYG_089-18b>¶
下有舟故舉以為况　御覽蔡邕論銘曰漢獲齊侯寳¶
樽於槐里　東觀記章帝時美陽得銅酒樽采色青黄¶
有古文　古今注章帝章和年銅酒爵出河内泌水¶
崔駰樽銘曰惟嵗之元朝賀奉樽金罍犧象嘉禮具存¶
獻酬交錯萬國咸歡　蔡邕樽銘曰酒以成禮弗愆以¶
淫徳將無醉過則荒淫盈而不冲古人所箴尚鑒兹器¶
茂勉厥心(晉孫綽/亦有銘)　馮衍爵銘曰富如江海夀配列真¶
(選注引之又/引李尤盂銘)¶
<pb:KR3k0032_WYG_089-19a>¶
　　　漢金罍　玉壺(見佩/類)¶
士冠禮水在洗東注水器尊卑皆有金罍及大小異疏¶
金罍亦漢制　少牢云設罍水於洗東有枓注設水用¶
罍沃盥用枓　古文苑黄香天子冠頌咸進酌于金罍¶
　東都賦列金罍　神異經西北荒有酒泉上有玉樽¶
取一樽復一樽與天地同休飲此酒不死　博古圖有漢¶
建光巵銘曰建光中室有四又漢犧首杯匏斗螭首巵¶
雲電巵觶紋巵(無/銘)¶
<pb:KR3k0032_WYG_089-19b>¶
　　　魏陶樽¶
晉禮志魏氏光宅景初元年營洛陽南委粟山以為圓¶
丘祀之日以始祖帝舜配房俎生魚陶樽&KR0007;酒¶
　　　魏玉樽¶
宋志陳思王大魏篇豐年大置酒玉樽列廣庭¶
　　　魏犧樽¶
見上魯犧尊(南/史)¶
　　　晉犧樽¶
<pb:KR3k0032_WYG_089-20a>¶
樂志祠廟饗神歌犧尊既奠清酤既載　西征記(戴延/之)¶
太極殿中有銅龍長三尺銅樽容三十斛正旦大㑹龍¶
從土中受酒口吐之於樽中　鄴中記石虎正㑹殿前¶
有白龍樽作金龍於東箱西向龍口金樽受五十斛¶
孫綽有陽燧樽銘¶
　　　晉白獸樽　杜舉遺式　白虎樽(詳見元/㑹類)¶
禮志江左元㑹設白獸樽於殿庭樽葢上施白獸有¶
能獻直言者則發此樽飲酒按禮白獸樽乃杜舉之¶
<pb:KR3k0032_WYG_089-20b>¶
遺式白獸葢後代所為示忌憚也　宋志云白虎樽¶
欲令言者猛如虎無所忌憚也　晉起居注穆帝升¶
平二年彭城計佐虞興發白虎樽　傅&KR0007;朝㑹賦時¶
鳳虎之二樽清酤皆以淵停　齊建元二年有發白¶
虎樽者永明元年元日有發白虎樽　梁元㑹亦設¶
此樽　唐李君房白獸樽賦攫地空象夫髬髵&KR0045;睛¶
欲聞乎哮吼信履尾而不咥雖編鬚而何有樽則雲¶
飛而山峙獸乃白質而黑章物盛其容若耽耽其視¶
<pb:KR3k0032_WYG_089-21a>¶
君能納諫遂諤諤而昌彼美觩然太階之前與諫鼓¶
而齊致言必有章酌而飲焉　　周有虎彛兕觥　博¶
古圖有漢虎斚¶
　　　晉玉觴¶
樂志天郊饗神歌享牷牲享玉觴鐃歌金靈運奠樽¶
俎實玉觴　汝南王亮讌公卿以琉璃鍾行酒¶
　　　宋紫玉爵¶
符瑞志王者不藏金玉則黄銀紫玉見泰始元年八¶
<pb:KR3k0032_WYG_089-21b>¶
月得紫玉攻為二爵獻武文二廟¶
　　　梁古樽¶
南史傳梁劉之遴獻古器四種於東宫其一鏤銅鴟¶
夷榼二銘曰建平二年造二金銀錯鏤古樽二篆銘¶
曰秦容成侯適楚之嵗造三澡灌一銘曰元封二年¶
龜茲國獻四澡盤一銘曰初平二年造齊劉悛於¶
司州得古禮器銅罍瓶&KR0206;山銅罍樽銅豆鍾各二獻¶
之¶
<pb:KR3k0032_WYG_089-22a>¶
　　　唐尊&KR0156;　六彞　匏爵¶
六典太常寺武徳中改隋奉禮郎為治禮郎永徽後為¶
奉禮郎凡尊&KR0156;之制十有四祭祀則陳之一曰太尊二¶
著尊三犧尊四象尊五壺尊六山罍七概尊八散尊九¶
山尊十蜃尊十一雞&KR0156;十二鳥彞十三斚&KR0156;十四黄彞¶
　禮樂志祭祀之節有六三曰陳設祀之日設酒尊之¶
位上帝太尊著尊犧尊山罍各二在壇上東南隅象尊¶
壺尊山罍各二在壇下南陛之東配帝著尊羲尊象尊¶
<pb:KR3k0032_WYG_089-22b>¶
山罍各二在壇上五帝日月各太尊二在第一䓁内官¶
每陛間各象尊二在第二䓁中官每陛間各壺尊二在¶
第三䓁外官每道間各概尊二於下壇下衆星每道間¶
各散尊二於内壝之外凡尊皆加勺羃五帝日月以上¶
皆有坫以置爵也宗廟每座斚彛一黄彛一犧尊象尊¶
著尊山罍各二在堂上壺尊二太尊二山罍四皆在堂¶
下階間北向西上六曰進熟太尉洗匏爵酌醴齊進上¶
帝前尊爵之數以太尊實汎齊著尊實醴齊犧尊實盎¶
<pb:KR3k0032_WYG_089-23a>¶
齊山罍實酒皆二象尊實醍齊壺尊實沈齊皆二山罍¶
實酒四以祀上帝皇地祇神州地祇著尊實汎齊犧尊¶
實醴齊象尊實盎齊山罍實酒皆二以祀配帝著尊二¶
實醴齊以祀内官犧尊二實盎齊祀中官象尊二實醍¶
齊祀外官壺尊二實昔酒以祀衆星日月以上皆有坫¶
迎氣五方五人帝以六尊惟山罍減上帝之半五方帝¶
大享于明堂太尊著尊犧尊山罍各二五方帝從祀于¶
圓丘以太尊實汎齊二五人帝從享於明堂以著尊實¶
<pb:KR3k0032_WYG_089-23b>¶
醴齊皆二日月以太尊實醍齊著尊實盎齊皆二以山¶
罍實酒一從祀於圓丘以太尊二實汎齊神州地祇從¶
祀于方丘以太尊二實汎齊五官五星三辰后稷以象¶
尊實醴齊七宿以壺尊實沈齊皆二蜡祭神農伊耆氏¶
以著尊皆二實盎齊田畯龍麟朱鳥騶虞&KR0007;武以壺尊¶
實沈齊鱗羽蠃毛介丘陵墳衍原隰井泉水墉坊郵表¶
畷虎貓昆蟲以散尊實清酒皆二嶽鎮海瀆以山尊實¶
醍齊山川林澤以蜃尊實沈齊皆二伊耆氏以上皆有¶
<pb:KR3k0032_WYG_089-24a>¶
坫太社以太罍實醍齊著尊實盎齊皆二山罍一太稷¶
后稷氏亦如之其餘中祀皆以犧尊實醍齊象尊實盎¶
齊山罍實酒皆二小祀皆以象尊二實醍齊宗廟祫享¶
室以斚&KR0156;實明水黄彞實鬯皆一犧尊實汎齊象尊實¶
醴齊著尊實盎齊山罍實酒皆二設堂上壺尊實醍齊¶
太尊實沈齊山罍實酒皆二設堂下禘享雞&KR0156;鳥&KR0156;一¶
時享春夏室以雞&KR0156;鳥&KR0156;一秋冬以斚彞黄彞一皆有¶
玷七祀及功臣配享以壺尊二實醍齊别廟之享春夏¶
<pb:KR3k0032_WYG_089-24b>¶
以雞彞實明水鳥彞實鬯皆一犧尊實醴齊象尊實盎¶
齊山罍實酒皆二秋冬以斚彛黄彛皆一著尊壺尊山¶
罍皆二凡祀五齊之上尊必皆實明水山罍之上尊必¶
皆實明酒小祀之上尊亦實明水此尊爵之數也凡尊¶
設于神座之左而右向(五帝日月以上/皆有坫以置爵)設御洗于午陛¶
東南亞終獻同洗卯陛之南皆北向罍水在洗東篚在¶
洗西南肆玉幣之篚扵壇上下尊坫之所　百官志良¶
醖令掌五齊三酒享太廟則供鬱鬯以實六彛門下侍¶
<pb:KR3k0032_WYG_089-25a>¶
郎大祭祀奏匏爵賛獻　裴度黄目尊賦動明酌而曼¶
睩騰光澄舊汙而圓規納照¶
　　　唐夀尊　醴尊¶
禮志元正冬至朝賀設夀尊於殿上東序之端西向設¶
坫於尊南加爵一上公詣酒尊所北面尚食酌酒一爵¶
授上公上公受爵授殿中監殿中監受爵置御座前上¶
公北面再拜上千萬嵗夀侍中承制稱敬舉公䓁之觴¶
又皇帝加&KR0007;服尚食實醴尊於東序升帷内坫在尊北¶
<pb:KR3k0032_WYG_089-25b>¶
　通典千秋節受朝賀於樓上御座之東置壽尊¶
又於樓前之東南置壽尊皆有盞斚尚食酌酒以¶
授殿中監上千萬嵗壽　　南齊太宫元日上壽銀¶
酒鎗¶
　　　唐象尊¶
禮志皇后享先&KR0345;升自壇南陛詣酒尊尚儀賛酌¶
醴齊尚儀以爵酌上尊福酒西向進皇后再拜受¶
爵貴妃自東陛升壇酌盎齊于象尊　　禮象云舊¶
<pb:KR3k0032_WYG_089-26a>¶
傳象尊畫象或為象載尊或以其齒飾之亦或空其¶
腹為尊頃見古銅象尊三足象其鼻形望而視之真¶
象也¶
　　　唐嘉爵¶
禮志皇子冠賔詣尊所取爵酌酒進皇子筵前北向立¶
祝曰旨酒既湑嘉薦伊脯乃申其服禮儀有序祭此嘉¶
爵承天之祜¶
　　　唐黄金瓶　胡瓶¶
<pb:KR3k0032_WYG_089-26b>¶
見賜予器物類¶
　　　唐朱提瓶¶
囘紇傳貞觀二十一年入朝(正月/丙申)帝坐便殿(天成/殿)陳十¶
部樂殿前設髙坫置朱提瓶其上潜泉浮酒自左門通¶
坫注之瓶轉受百斛鐐盎回紇數千人飲畢尚不能半¶
(朱提縣山出銀見漢書朱提銀重以八兩為一流諸/葛亮書云漢嘉金朱提銀  唐志曲州故朱提郡)¶
北門學士胡楚賔屬文敏甚髙宗命作文常以金銀桮&KR0445;¶
酒飲之文成輒賜焉　禁中銀缾大者髙五尺餘江西¶
<pb:KR3k0032_WYG_089-27a>¶
李兼獻髙六尺者貞元十二年誕日及端午齊映獻髙¶
八尺餘者¶
　　　唐鶴尊¶
朝野僉載唐韓王元嘉有銅鶴樽背上注酒則一足倚¶
滿則正不滿則傾側¶
　　　唐古銅樽¶
(闕三字/)開元九年三月汝州奏魯山縣之堯山有白鵲¶
見於許昌縣之唐祠掘地得古銅樽上又隠起雙鯉篆¶
<pb:KR3k0032_WYG_089-27b>¶
書文曰宜子孫請付史官從之長慶二年九月鄜坊得¶
古銅器一有篆文表獻之¶
　　　唐彛尊銘¶
崔渙傳為亳州司功參軍還調於是入判者千餘吏部¶
侍郎嚴挺之施特榻試彛尊銘曰子清廟器故以此題¶
相命¶
　　　唐彛尊龍勺¶
牛僧孺傳開成三年為左僕射以足疾不任出為¶
<pb:KR3k0032_WYG_089-28a>¶
山南東道節度使文宗賜彞樽龍勺詔曰精金¶
古器以比君子卿宜少留僧孺固請乃行(碑云/賜清)¶
(廟器六事皆範金飾玉如古制周竒章/誌曰黄彞樽龍勺凡二品名出  禮)　明堂¶
曰夏后氏以龍勺注龍頭也用挹六&KR0156;之鬱以¶
注珪瓉¶
　　　淳化神龜壽樽¶
淳化元年十月髙麗王治獻神龜壽樽¶
　　　祥符飲福上樽¶
<pb:KR3k0032_WYG_089-28b>¶
祥符元年九月壬戌禮儀使言皇帝飲福酒以上樽太¶
尉而下以罍今告廟及封禪望令尚食奉御於上樽酌¶
酒以進以交神明之福從之十月辛亥享圜臺上¶
飲福酒十二月丁酉内出泰山封祀上樽酒及玉¶
女白龍王母池水新醴泉賜輔臣　　　唐志太祝以¶
爵酌上尊福酒合置一爵持爵授侍中以進皇帝¶
受爵¶
　　　慶厯玉斚　飲福金斚　郊廟祭器　皇祐宗¶
<pb:KR3k0032_WYG_089-29a>¶
　　　廟祭器¶
慶厯七年八月二十四日丙寅御崇政殿召近臣觀御¶
書真宗加謚位版又觀新作郊廟祭器以景表尺較其¶
制度未合者悉令改造太常禮院請皇帝獻天帝配帝¶
坐以匏爵亞獻以木爵親祠太廟酌以玉斚亞獻以金¶
斚郊廟飲福皇帝皆以玉斚詔飲福惟用金斚亞終獻¶
酌銀斚八年五月甲辰知制誥吕公綽典領制造郊廟¶
祭器十一月戊戌御延和殿(一云崇/政殿)召輔臣兩制觀新¶
<pb:KR3k0032_WYG_089-29b>¶
造祭器皇祐五年六月乙亥御紫宸殿奏樂觀宗廟祭¶
器　宋朝郊廟陳樽罍之數皆准古而不實以五¶
齊三酒及明水明酒其郊廟天地配位止一樽酌¶
獻一樽飲福餘皆虚器慶厯元年十月壬辰同判¶
太常吕公綽請實樽罍配以明水明酒從之　㑹¶
要凡酒齊皇帝初獻用玉斚亞獻用金斚終獻用¶
瓢斚餘皆用爵　　維帝之徳如玉之温繼帝之孝¶
如湑之醇¶
<pb:KR3k0032_WYG_089-30a>¶
　　　皇祐玉爵　金斚　匏爵　　元豐玉爵¶
皇祐二年九月二日禮儀使言太廟一人奉玉爵及飲¶
福金斚三人奉亞獻三獻飲福銀斚明堂一人進匏爵¶
并飲酒金斚二人奉亞獻三獻木爵及飲福銀斚三人¶
奉分獻木爵元豐三年八月二十一日詳定禮文言隋¶
志曰明堂之禮方郊為文則不容陶匏請以玉爵代匏¶
爵其豆登簋俎尊罍並用宗廟之器從之紹興四年五¶
月王普言政和新儀宗祀上帝吏部侍郎跪取玉爵於¶
<pb:KR3k0032_WYG_089-30b>¶
篚則不用陶匏久矣二十五日禮官言陶匏用於郊丘¶
玉爵用於明堂今明堂兼郊禮而舉之器用陶匏盖未¶
可易¶
　　　元豐宗廟尊彞¶
元豐元年九月十七日詳定禮文所言周禮宗廟尊彞¶
之數随時而設欲春嗣夏禴用雞&KR0156;一鳥彞一犧尊二¶
象尊二罍六秋嘗冬烝用斚&KR0212;一黄彞一著尊二壺尊二¶
罍六大祫從鄭衆説用虎彛一蜼彞一大尊四山尊六¶
<pb:KR3k0032_WYG_089-31a>¶
罍六為十八尊禘享如祫但減山尊二為十六尊以本¶
周禮南郊禘祫舊無大尊至是皆正之¶
　　　元豐百寳酒船¶
元豐二年四月癸卯太皇太后皇太后幸金明池上扶¶
太皇太后登輦又豫為百寳酒船於是持以上夀¶
　　　文王尊彞　周斚¶
紹聖間宗室仲忽獲此器以獻有旨下秘閣考騐仲忽¶
以器銘上一字與小篆鹵字相類遂讀為魯曰此魯公享¶
<pb:KR3k0032_WYG_089-31b>¶
周文王廟器也館中以為偽仲忽坐罰金其器猶藏秘¶
閣　嘉定十六年十月以蜃樽一藏秘府易名周斚(禮/鬯)¶
(人山川四/方用之)¶
　　　紹興金爵　玉爵¶
紹興十年九月辛亥祀明堂始用飲福金爵(政和大禮/舊用萬夀)¶
(玉尊今以/金爵代之)十三年親祠内出古制爵坫以易雀背負醆¶
之陋二月二十七日臣僚請攽宣和博古圖改造¶
祭器十二年十二月禮官言親饗太廟飲福用玉¶
<pb:KR3k0032_WYG_089-32a>¶
爵今欲權用金爵三十二年七月孝皇饗廟禮官¶
請用玉爵　　紹興五年正月以韓世忠劉光世張¶
俊為淮東西江東宣撫使壬申朝辭命内侍出金¶
盤尊斚賜酒一行并以所飲器賜之　博古圖髙¶
克尊銘曰惟十有六年十月既生魄乙未伯太師¶
錫伯克僕山夫伯克敢對&KR0045;天祐王伯友用作朕穆¶
考後仲尊高克用丏睂壽無疆克克其子子孫孫永¶
寳用享　師艅尊銘曰王汝上侯師艅從王夜功錫師艅¶
<pb:KR3k0032_WYG_089-32b>¶
金艅則對&KR0045;乃德用作乃文考寳&KR0156;孫孫子子寳　召¶
公尊(銘七十/二字)　卣銘曰穆從師淮父戍於古阜蔑歴錫¶
貝山鋝穆拜稽首對&KR0045;師淮父休用作文考日乙寳尊¶
彛其子子孫孫永福　樂大司徒子象之子洪作旅卣¶
其眉夀子子孫孫永寳用　丙寅王錫賔朋用作母乙¶
彞(上尊曰&KR0156;中尊/曰卣下尊曰壺)　已舉彞(李公麟得古爵于夀陽紫/金山腹有二字曰已舉王)¶
(玠獲古爵于洛下/有二字曰丁舉)¶
　　籩豆¶
<pb:KR3k0032_WYG_089-33a>¶
　爾雅木豆謂之豆竹豆謂之籩注禮器也¶
　　　夏四璉　殷六瑚　周八簋¶
明堂位有虞氏之兩敦夏后氏之四璉(説文/作橽)殷之六瑚¶
周之八簋注皆黍稷器疏鄭注周禮舍人云方曰簠圓¶
曰簋鄭注論語云夏曰瑚殷曰璉者誤也(陳氏曰瑚以/玉簋以竹為)¶
(之咸春秋正義記明堂位夏器名璉殷器名瑚而/包  鄭&KR0007;䓁注論語賈服杜注左傳皆云夏曰瑚)　詩¶
伐木陳饋八簋權輿每食四簋易損卦彖云二簋可¶
用享(以木/為之)　地官&KR0008;人凡賔客共簠簋之實　考工¶
<pb:KR3k0032_WYG_089-33b>¶
記旊人為簋實一觳崇尺厚半寸脣寸豆實三而成觳¶
崇尺疏祭宗廟皆用木簋今此用瓦簋祭天地及外神¶
尚質器用陶匏之類也　祭統祭者八簋之實美物備¶
矣祭有餕以四簋黍　禮器管仲鏤簋注天子飾以玉¶
堯舜土簋¶
　　　夏楬豆　殷玉豆　周獻豆¶
明堂位夏以楬豆殷玉豆周獻豆注楬無異物之飾也¶
獻素何反疏刻之　方氏曰楬豆以木為柄若蜡氏之¶
<pb:KR3k0032_WYG_089-34a>¶
楬而已玉豆於楬之上又飾之以玉獻豆若周官再獻¶
之獻¶
　　　禹雕俎¶
唐書禇遂良傳禹雕其俎諌者十餘不止¶
　　　周四籩　四豆¶
天官&KR0508;人(奄一/人)掌四&KR0508;之實朝事之籩其實䵄蕡白黑¶
形鹽膴鮑魚鱐饋食之籩其實棗㮚桃乾橑榛實加籩¶
之實蓤芡㮚脯(疏重言之/則八籩)羞籩之實糗餌粉餈注籩竹¶
<pb:KR3k0032_WYG_089-34b>¶
器如豆者其容實皆四升朝事謂祭宗廟薦腥之事(疏/云)¶
(朝/踐)饋食薦孰也加籩謂尸既食后亞獻尸所加之籩羞¶
籩謂若少牢主人獻尸宰夫薦房中之羞于尸侑主人¶
主婦皆右之　凡祭祀共其籩薦羞之實䘮事及賔客¶
共薦籩羞籩醢人(奄一/人)掌四豆之實朝事之豆(亦謂/朝踐)¶
其實韭菹醓醢昌本麋臡菁菹鹿臡茆菹麇臡饋食之豆¶
其實葵菹蠃醢脾析蠯醢蜃蚳醢豚拍魚醢加豆之實¶
芹菹兔醢深蒲醓醢箈菹鴈醢筍菹魚醢羞豆之實酏¶
<pb:KR3k0032_WYG_089-35a>¶
食糝食凡祭祀共薦羞之豆實賔客亦如之　疏籩是¶
竹器依漢禮器制度而知也云如豆者皆面徑尺柄尺¶
亦依漢禮知之朝事謂祭宗廟二灌之後祝延尸於户外¶
后薦此八籩儀禮特牲少牢士二籩二豆大夫四籩四¶
豆諸侯宜六天子宜八醢人饋食之豆有八籩人饋食¶
之籩言六不類上文朝事之籩言八下加籩亦八豆與¶
籩並設節數與四籩同時　周語品其百籩修其簠簋¶
　禮器天子之豆二十有六籩豆之薦四時之和氣也¶
<pb:KR3k0032_WYG_089-35b>¶
　　　周玉豆　魯玉豆雕篹¶
春官内宗掌宗廟祭祀薦加豆籩及以樂徹則佐傳豆¶
籩　外宗佐王后薦玉豆眂豆籩以樂徹亦如之王后¶
以樂羞齍則賛　大宗伯大祭祀王后不與則攝而薦¶
豆籩徹　夏官司士帥屬割牲羞俎豆　郊特牲云云¶
疏掌客云上公豆四十侯伯三十二子男二十四禮器¶
云天子之豆二十有六諸公十六諸侯十二上大夫八¶
下大夫六(公羊傳注/云士三)　明堂位魯祀周公於太廟灌用¶
<pb:KR3k0032_WYG_089-36a>¶
玉瓚大圭薦用玉豆雕篹注篹籩屬以竹為之雕刻¶
飾其直疏玉豆以玉飾豆下云殷玉豆是也篹籩也¶
形似筥雕鏤其柄　武王於觴豆為銘　　考工記以¶
瓦為豆　醢人四豆以木　齊晏子言四升為豆以¶
金為之　公羊傳田狩一曰乾豆注豆祭器名狀如¶
鐙¶
　　　周房俎(夏嶡/)　(殷椇/)¶
明堂位季夏六月以禘禮祀周公于太廟俎用梡嶡¶
<pb:KR3k0032_WYG_089-36b>¶
注梡始有四足也嶡為之距疏兩代俎也虞俎名梡按¶
禮圖云梡長二尺四寸廣二尺二寸髙一尺諸臣加雲¶
氣天子犧飾之虞氏尚質未有餘飾夏漸文夏俎名嶡¶
亦如梡而横柱四足中央如距賀云直有腳曰梡加腳¶
中央横木曰嶡(嶡為之距猶少牢禮言俎距也/俎足間有横似有横蹷之象)俎有虞¶
氏以梡夏后氏以嶡殷以椇周以房俎注梡斷木為四¶
足嶡之言蹷也謂中足為横距之象周禮謂之距椇之¶
言枳距也謂曲撓之也(疏椇枳之木枝多/曲橈殷俎似之)房謂足下跗¶
<pb:KR3k0032_WYG_089-37a>¶
也上下兩間有似於堂房魯頌曰籩豆大房　魯頌注¶
大房半體之俎疏引明堂位曰周以房俎周語云王公¶
立飫則有房烝云云周公之廟用梡嶡魯公之廟用大¶
房　陸氏曰椇所謂全烝　陳氏曰詩言大房傳言房¶
烝此房俎也少牢禮言俎距此横距也雕俎始於禹¶
韓非子堯有天下飯於土簋飲於土鉶舜作為食器流¶
漆墨其上禹作為祭器墨染其外而朱畫其内觴酌有¶
采樽俎有飾此彌侈矣¶
<pb:KR3k0032_WYG_089-37b>¶
　　　漢算器¶
史記鄭當時傳餽遺人不過算器食注徐廣曰算先管¶
反竹器索隠曰言無銅漆也漢書作具器食¶
　　　漢嘉籩　籩豆¶
禮樂志郊祀歌惟泰元章嘉籩列陳庶㡬宴享　後¶
禮儀志注春秋釋疴曰漢家郡守行大夫禮鼎俎籩豆¶
工歌¶
　　　唐宗廟籩豆　光禄式¶
<pb:KR3k0032_WYG_089-38a>¶
六典奉禮郎凡祭器之位簠簋為前登鈃次之籩豆為¶
後每坐四簋四簠次以六鈃六登籩豆為後　㑹要永¶
徽二年禮部尚書許敬宗言按光禄式祭天地日月嶽瀆¶
先&KR0345;籩豆各四宗廟籩豆各十二社稷先農䓁各九風¶
雨師䓁各二籩豆以多為貴宗廟乃踰于天請大祀十¶
二中祀十小祀八詔可(傳云顯/慶中)乾封元年六月二十三日¶
詔宗廟薦享爵及簠簋登鈃各宜别奠開元二十三年¶
正月十八日赦令以籩豆之薦未能備物詔禮官學士¶
<pb:KR3k0032_WYG_089-38b>¶
共議太常卿韋縚請宗廟籩豆皆加十二又奠爵小宜¶
増大之(韋縚/傳同)兵部侍郎張均職方郎中韋述議曰物有¶
品器有數不可變古従俗舊制一升曰爵五升曰散禮¶
凡宗廟貴者以爵賤者以散此貴小賤大以示節儉請¶
如故賔客崔沔曰未有進時饌用古器者徒以近侈見¶
訾縚又請室加籩豆各六每四時以新果珍羞實之制¶
可天寳五載四月十六日每室加常食一牙盤貞元九¶
年十二月博士韋彤裴堪䓁議曰禮&KR0052;前代故事宗¶
<pb:KR3k0032_WYG_089-39a>¶
廟無朔朢祭食之儀園寢則有自貞觀至開元修定禮¶
令皆遵舊典天寶十一載閏三月二十九日初令尚食¶
朔朢進食于太廟禮司無著令　禮志載籩豆簠簋㽅¶
鈃之實　博古圖銘曰叔邦父作簠用征用行用從君¶
王子子孫孫其萬年無疆　京叔作饗簋其萬壽永寶¶
用　單疑生作養豆用享　弡伯作旅匜其子子孫孫¶
永寶用　周太師望簋銘曰大師小子師望作䵼彛¶
劉公鋪銘曰劉公作杜嬬尊鋪永寶用(是器形若豐然/豆類豐似豆而)¶
<pb:KR3k0032_WYG_089-39b>¶
(卑/)　劉敞在長安得煑簋銘曰叔髙父作煑簋其萬年¶
子子孫孫永寶用¶
　¶
　¶
　¶
　¶
　¶
　玉海卷八十九¶
