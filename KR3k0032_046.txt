#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷四十六
#+PROPERTY: JUAN 卷四十六
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷四十六
<pb:KR3k0032_WYG_046-1a>¶
欽定四庫全書¶
　玉海卷四十六¶
　　　　　　　　　　　　宋　王應麟　撰¶
　藝文¶
　　古史¶
　古者天子諸侯必有國史以紀言行後世多務其道¶
　彌繁夏殷已上左史記言右史記事周則太史小史¶
　内史外史御史分掌其事而諸侯之國亦置史官¶
<pb:KR3k0032_WYG_046-1b>¶
　　　虞史¶
大戴禮虞史伯夷　書正義堯典雖唐事本虞史所錄¶
以五帝之末接三王之初由舜史勒成一家可以為法¶
上取堯事下終禪禹皆舜史所録鄭序以為虞夏書二¶
十篇商書四十篇周書四十篇賛曰三科之條五家之¶
教是虞夏同科也¶
　　　唐虞史官典籍¶
後漢班彪傳其畧論曰唐虞三代詩書所及有史官以¶
<pb:KR3k0032_WYG_046-2a>¶
司典籍(注見於史籍者夏太史終古殷太/史高摰周太史儋見吕氏春秋)暨於諸侯國¶
自有史　呉志右國史華覈上疏曰五帝三王皆立史¶
官叙録功美垂之無窮¶
　　　帝王輔佐篇籍¶
漢古今人表經傳所稱唐虞以上帝王有號諡輔佐不¶
可得而稱矣而諸子頗言之雖不考虖孔氏然猶著在¶
篇籍歸乎勸戒¶
　　　夏殷春秋　太史圖法　殷册書典籍¶
<pb:KR3k0032_WYG_046-2b>¶
左傳後序汲冢得古文其紀年篇起自夏殷周皆三代¶
王事唯特紀晉國其著書文意大似春秋經古者國史¶
䇿書之常也　史通汲冢璅語記太丁時事而目為夏¶
殷春秋(隋志古文璅語四卷汲/冢書  六韜禹有史疇)　吕氏春秋(通典/同)夏太¶
史終古考圖法出奔商商太史向摰(一作/高)考圖法出奔¶
周晉太史屠黍以圖法歸周　書多士惟殷先人有册¶
有典注殷先世有册書典籍説殷改夏王命之意　盤¶
庚遲任有言注鄭&KR0007;云古之賢史¶
<pb:KR3k0032_WYG_046-3a>¶
　　　周志¶
左傳文二年晉狼瞫曰周志有之勇則害上不登於明¶
堂(注周書也記/疏周之志)文六年㬰駢曰前志有之曰敵惠敵怨¶
成四年秋季文子曰史佚之志有之曰非我族類其心¶
必異(注周文/王太史)十五年春子臧曰前志有之曰聖達節昭¶
十二年仲尼曰古也有志克己復禮仁也二十六年王¶
子朝奉周之典籍以奔楚哀三年魯司鐸火南宫敬叔¶
命周人出御書　序周禮有史官掌邦國四方之事達¶
<pb:KR3k0032_WYG_046-3b>¶
四方之志諸侯亦各有國史大事書之於䇿小事簡牘¶
而已(中庸文武之政布在方䇿名儀禮百名以上書/於䇿不及百名書於方注  書文也今謂之字)¶
禮小史掌邦國之志注鄭司農曰春秋傳所謂周志國¶
語所謂鄭書之屬　外史掌四方之志注若魯之春秋¶
晉乗楚檮杌　誦訓道方志　家語子夏反衛見讀史¶
志者言晉師伐秦三豕渡河子夏曰非也己亥耳讀史¶
志者問諸晉史梁曰己亥　春秋正義沈氏云嚴氏春¶
秋引觀周篇云孔子將修春秋與左丘明乗如周觀書¶
<pb:KR3k0032_WYG_046-4a>¶
於周史　漢志儒家周史六弢六篇(即今/六韜)　隋志春秋¶
引周志鄭書之説似當時記事各有職司後又合而撰¶
之總成書記　金石録晉太公碑曰太康二年得竹䇿¶
書書藏之年當秦坑儒之前八十六嵗其周志曰文王¶
夢天帝曰昌賜汝望¶
　　　周記¶
見記類¶
　　　周考　周紀¶
<pb:KR3k0032_WYG_046-4b>¶
漢志小説家周考七十六篇(考周/事)臣壽周紀七篇(宣帝/時)¶
　　　周史記(詳見/書類)¶
汲冢周書史記解第六十一穆王思保位惟難恐貽世¶
羞欲自警寤作史記維正月王在成周昧爽召三公左¶
史戎夫曰今朕寤遂事驚予乃取遂事之要戒俾戎夫¶
言之朔望以聞注集取要戒之言月旦月望於王前讀¶
其言皮氏華氏夏后殷商有虞氏平林質沙三苖扈氏¶
義渠平州林氏曲集有巢有鄶共工上衡氏南氏有果¶
<pb:KR3k0032_WYG_046-5a>¶
氏畢程氏陽氏糓平阪泉縣宗&KR0007;都西夏績陽有洛之¶
(亡/)¶
　　　周書¶
見書類　勇則害上不登於明堂此周志也左氏載於¶
文公二年杜氏以為周書國子賦轡之柔矣此逸詩也¶
左傳載於襄公二十六年杜氏亦以為見於周書千里¶
百縣縣有四郡作雒篇之言杜氏以為上大夫受縣之¶
注南望三塗北瞻有河度邑篇之言臣瓉以為班氏地¶
<pb:KR3k0032_WYG_046-5b>¶
理志之注天予不取反受其咎蕭何以為格言安危在¶
出令存亡在所用主父偃以為確論記人之功忘人之¶
過見於陳湯傳左道事君者誅見於王商傳鄭&KR0007;釋大¶
行人曰周書王㑹篇備焉而寳摰之事益明馬融釋魯¶
論曰周書月令篇而改火之義愈著顔師古議明堂叙¶
應門雉門之制復援文王居明堂之篇而後明堂之在¶
路寝其論始定一行厯議援其時訓之篇天根朝覿爰¶
始收潦又以維王元祀二月丙辰朔武王訪於周公為¶
<pb:KR3k0032_WYG_046-6a>¶
正朔之驗緜緜不絶蔓蔓奈何蘇秦以説魏必参而伍¶
之䝉恬以告秦民有五氣喜氣内蓄雖隠必見李善以¶
注七發湯取天子之璽置天子之座六典既以述符寳¶
穆王有左史戎夫書前代存亡之誡復以論起居注牛¶
&KR0042;援蔡邕王肅之言乃以為周公所作若一行與釋後¶
漢史者咸以為周公時訓蓋必有所本矣　周史六弢¶
六篇周政六篇周法九篇河間周制十八篇並列於儒¶
家蓋與是史互見詳畧者也其書凡七十一篇至顔師¶
<pb:KR3k0032_WYG_046-6b>¶
古之時存者四十有五隋唐史志汲冢周書皆十卷見¶
於雜史類唐志復載孔晁注周書八卷云今傳於世者¶
視師古所見加多　詩皇矣疏引周書稱文王在程作¶
程寤程典　大史而下建官惟五左史書動右史書言¶
見於玉藻正義謂大史為左史内史為右史¶
　　　周諸侯史記　魯史記　魯史䇿書　(太史/氏書)¶
　　　(國/史)　三國史記¶
隋志周官外史掌四方之志則諸侯史記兼有之¶
<pb:KR3k0032_WYG_046-7a>¶
左傳序春秋魯史記之名也記事者以事繫日以日繫¶
月以月繫時以時繫年仲尼因魯史䇿書成文左丘明¶
身為國史躬覽載籍(正義周世每國有史記當同名春/秋  隠七年注仲尼修春秋皆承)¶
(䇿為經丘明之傳博采衆記/  書序孔子約史記修春秋)　昭二年春韓宣子來聘¶
觀書於太史氏見易象與魯春秋(注云史記/之䇿書)曰周禮盡¶
在魯(序云韓子所見盖周之舊典禮經禮正義魯/寳文王之書遵周公之典故云周  盡在魯)　公¶
羊傳莊七年不修春秋注謂史記也古者謂史記為春¶
秋(公羊之義以為哀公十四年獲麟之後得端門之命/乃作春秋至九月而止筆孔子未修之時已謂之春)¶
<pb:KR3k0032_WYG_046-7b>¶
(秋/)　史記陳世家孔子讀史記至楚復陳曰賢哉楚荘¶
王輕千乗之國而重一言　晋世家孔子讀史記至文¶
公曰諸侯無召王　自序自獲麟以來四百餘嵗諸侯¶
相兼史記放絶　孟子晉之乗楚之檮杌魯之春秋一¶
也注此三大國史記之名乗者興於田賦乗馬之事檮¶
杌者興於記惡之戒春秋以二始舉四時(春秋正義案/外傳申叔時)¶
(司馬侯乃晉楚之人其言皆云春秋不言乗與檮杌然/則晉楚私立别號魯守其本名賈逵云周禮盡在魯史)¶
(法最備故史記與周禮同名臧齊南史執簡以往言董/狐書趙盾以示於朝  魯語  文仲聞栁下季之  書)¶
<pb:KR3k0032_WYG_046-8a>¶
(以為三筴公宋華督衛孫&KR0478;名在諸侯之䇿晉左傳祝/佗曰分魯  備物典䇿注典䇿春秋之制    徐廣傳)¶
(乗志顯於晉鄭春秋著乎魯史記隋牛&KR0042;/求遺書劉&KR0721;偽造連山易魯史  等録上)　史通史有¶
三彰善貶惡不避彊禦若晉之董狐齊之南史上也編¶
次勒成蔚為不朽若魯之丘明漢之子長次也高才博¶
學名重一時若周之戎夫楚之倚相下也　古者王朝¶
五史若諸侯之有史僅見於封康叔封伯禽而他¶
國無所考自晉有乗秦有記魯有史皆私史也或¶
者其周之東乎史之綱要以編年為本而汾王以上諸¶
<pb:KR3k0032_WYG_046-8b>¶
侯有世而無年至於共和則國各紀元　周為天子雖¶
諸侯史記亦得名為周史　古者生子則閭史書之二¶
十五家為閭閭尚有史况一國乎　養老有信史　飲¶
酒或佐之史　宫中彤管　左&KR0019;史佚有言曰無始禍¶
無怙亂無重怒因重而撫之其次有立言(注史秩/周任臧)¶
(文/仲)¶
　　　周百二十國寳書¶
公羊疏案閔因叙云昔孔子受端門之命制春秋之義¶
<pb:KR3k0032_WYG_046-9a>¶
使子夏等十四人求周史記得百二十國寳書九月經¶
立感精符考異郵説題辭具有其文周史而言寳書寳¶
者保也以其可世世傳保以為戒公羊之義据百二十¶
國寳書以作春秋今經止有五十餘國通戎夷宿潞之¶
屬僅有六十有極美可以訓世極惡可以戒俗者取之¶
不可為法者皆棄而不録(据百二十國寳書以為春秋/非獨魯也而言内者託王於)¶
(魯故/言内)　戴宏解疑論云聞端門之命有制作之状乃遣¶
子夏等求周史記得百二十國寳書修為春秋　春秋¶
<pb:KR3k0032_WYG_046-9b>¶
説云孔子欲作春秋卜得陽豫之卦(宋氏云夏/殷卦名也)　六藝¶
論云春秋者國史所記人君動作之事左史所記為春¶
秋右史所記為尚書　孝經説云孔子曰春秋屬商孝¶
經屬参　史通墨子曰吾見百國春秋　史記正義何¶
休云孔子集百二十國書¶
　　　周載¶
隋志雜史周載八卷東晉臨賀太守孟儀撰畧記前代¶
下至秦本三十卷今亡　唐志雜史孟儀注周載三十¶
<pb:KR3k0032_WYG_046-10a>¶
卷¶
　　　晉春秋　楚書　鄭書¶
晉語司馬侯對悼公曰羊舌肸習春秋注春秋紀人事¶
之善惡而目以天時謂之春秋周史之法也時孔子未¶
作春秋　楚語申叔時曰教之春秋而為之聳善抑惡¶
教之故志使知廢興者而戒懼教之訓典使知族類行¶
比義　大學楚書曰惟善以為寳注楚昭王時書　左¶
傳襄三十一年子産曰鄭書有之安定國家必大焉先¶
<pb:KR3k0032_WYG_046-10b>¶
注鄭國史書(禮小史注國/語所謂鄭書)　昭二十八年晉司馬叔游¶
曰鄭書有之惡直醜正實蕃有徒注古書名　昭十五¶
年景王曰孫伯黶司晉典籍為大政故曰籍氏辛有二¶
子董之晉於是有董史　韓詩外傳孫叔敖治楚三年¶
而國覇楚史援筆而書之䇿　記坊記魯春秋記晋云¶
云(春秋正義云皆/在孔子之前)　史通璅語又有晉春秋記獻公十¶
七年事竹書紀年其所記事皆與魯春秋同　齊管仲¶
曰徳刑禮義無國不記作而不記非盛徳也　魯曹劌¶
<pb:KR3k0032_WYG_046-11a>¶
曰君舉必書書而不法後嗣何觀¶
　　　魯紀年¶
隋李徳林傳史者編年也故魯號紀年墨子又云吾見¶
百國春秋史又有無事而書年者　春秋正義釋例云¶
仲尼春秋皆因舊史之䇿書義之所在則時加増損春¶
秋止於獲麟自此以下至十六年皆魯史記之文弟子¶
録以續孔子所修之經　祭法疏張融評云孔子删書¶
求史記得黄帝&KR0007;孫帝魁之書　管子春秋之記注周¶
<pb:KR3k0032_WYG_046-11b>¶
公凡例諸侯國史也　公羊傳春秋之信史也　漢班¶
彪傳定哀之間魯君子左丘明論集其文作左氏傳三¶
十篇又撰異同號曰國語二十篇由是乗檮杌之書遂¶
闇　史通竹書曰紀年吕氏春秋肇立紀號(左傳正義/束晢傳云)¶
(太康元年汲郡竹/書有紀年十二卷)¶
　　　孔子三史¶
文中子王道篇謂薛收曰聖人述史三焉(注謂/孔子)書也詩¶
也春秋也三者同出於史而不可雜也故聖人分焉¶
<pb:KR3k0032_WYG_046-12a>¶
賈逵春秋序云孔子覽史記就是非之説立素王之法¶
　家語稱齊太史子餘美孔子云天其素王之乎¶
　　　八代記¶
公羊疏襄九年左傳言魯襄公年十二而冠依八代記¶
即少昊亦十二而冠¶
　　　青史氏記¶
見書類　風俗通義引青史子書¶
　　　秦記¶
<pb:KR3k0032_WYG_046-12b>¶
史記六國表太史公讀秦記(索隠曰秦/國史記)獨有秦記不載¶
日月其文畧不具(今在始皇紀賛後/盖秦史之殘闕者)　始皇紀李¶
斯請史官非秦記皆燒之　扁鵲&KR0019;公孫支書而¶
蔵之秦策於是出　秦文公十三年初有史以紀¶
事　秦内史廖　北史栁虯曰南史抗節表崔氏¶
之罪董狐書法明趙盾之愆執筆於朝其來久矣¶
漢魏以還宻為記注徒聞後世無益當時著漢魏¶
者非一氏造晉史者至數家後代紛紜莫知準¶
<pb:KR3k0032_WYG_046-13a>¶
的¶
　　正史¶
　歴代國史其流出於春秋劉歆叙七畧王儉撰七¶
　志史記以下皆附春秋荀勗分四部史記舊事入¶
　丙部阮孝緒七錄記&KR0019;録記史&KR0019;由是經典史¶
　分　編年紀&KR0019;各有所長編年所載於一國治¶
　亂之事為詳紀&KR0019;所載一人善惡之迹為詳編¶
　年其來最古而人皆以紀&KR0019;便於披閲號為正¶
<pb:KR3k0032_WYG_046-13b>¶
　史¶
　　　漢史記¶
司馬遷傳司馬氏世典周史談為太史公有子曰遷云云¶
遷俯首流涕曰小子不敏請悉論先人所次舊聞不敢¶
缺卒三嵗而遷為太史令紬史記金鐀石室之書(漢官/儀司)¶
(馬遷父談世為太史遷年十三使乘傳行天下求諸侯/之史記又見西京雜記  史記正義博物志云遷年二)¶
(十八三年六月/乙夘除六百石)五年而當大初元年十一月甲子朔旦¶
冬至天厯始改建於明堂諸神受記太史公曰先人有¶
<pb:KR3k0032_WYG_046-14a>¶
言周公卒五百嵗而有孔子孔子卒至今五百嵗有能¶
紹而明之正易傳繼春秋本書詩禮樂之際意在斯乎¶
小子何敢讓焉於是論次其文七年而遭李陵之禍(天/漢)¶
(三/年)卒述陶唐以來至於麟止自黄帝始(張晏曰猶春秋/止於獲麟師古)¶
(曰遷叙事盡太初太班彪畧論曰上自/黄帝下訖獲麟注  始二年獲白麟)秦撥去古文焚¶
滅詩書故明堂石室金鐀玉版圖籍散亂(如淳曰刻玉/版畫為文字)¶
(也/)漢興百餘年間天下遺文古事靡不畢集太史公仍¶
父子相繼纂其職曰於戯余維先人嘗掌斯事顯於唐¶
<pb:KR3k0032_WYG_046-14b>¶
虞至於周復典之故司馬氏世主天官至於余乎欽念¶
哉㒺羅天下放失舊聞王迹所興原始察終見盛觀衰¶
論攷之行事畧推三代録秦漢上記軒轅下至於兹著¶
十二本紀既科條之矣並時異世年差不明作十表禮¶
樂損益律厯改易兵權山川&KR0017;神天人之際承&KR0102;通變¶
作八書二十八宿環北辰三十輻共一轂運行無窮輔¶
弼股肱之臣配焉忠信行道以奉主上作三十世家扶¶
義俶儻不令已失時立功名於天下作七十列傳凡百¶
<pb:KR3k0032_WYG_046-15a>¶
三十篇五十二萬六千六百字(正義曰史記起黄帝訖/於漢武天漢四年合二)¶
(千四百一十三年百三十篇象一嵗十二月及閏/餘也  後漢楊終受詔刪太史公書為十餘萬言)為太¶
史公書序畧以拾遺補蓺成一家言協六經異傳齊百¶
家雜語藏之名山副在京師以俟後聖君子遷之自序¶
云爾而十篇缺有録無書賛曰自古書契之作而有史¶
官其載籍博矣至孔氏籑之上繼唐堯下訖秦繆唐虞¶
以前雖有遺文其語不經故言黄帝顓頊之事未可明¶
也及孔子因魯史記而作春秋而左丘明論輯其本事¶
<pb:KR3k0032_WYG_046-15b>¶
以為之傳又籑異同為國語又有世本録黄帝以來至¶
春秋時帝王公侯卿大夫祖世所出春秋之後七國並¶
争秦兼諸侯有戰國䇿漢興伐秦定天下有楚漢春秋¶
故司馬遷據左氏國語采世本戰國䇿述楚漢春秋接¶
其後事訖於大漢其言秦漢詳矣至於采經摭傳分散¶
數家之事甚多疏畧或有牴牾亦其渉獵者廣博貫穿¶
經傳馳騁古今上下數千載間斯以勤矣又其是非頗¶
繆於聖人論大道則先黄老而後六經序遊俠則退處¶
<pb:KR3k0032_WYG_046-16a>¶
士而進姦雄述貨殖則崇勢利而羞貧賤此其所蔽也¶
然自劉向揚雄博極羣書皆稱遷有良史之才服其善¶
序事理辨而不華質而不俚其文直其事核不虚美不¶
隠惡故謂之實錄(楊惲始讀外祖太史公記史東平王/宇求太史公書王鳯言太  公書有)¶
(戰國縱横之謀天官災異地形/阨塞不宜在諸侯王不可予)　蓺文志春秋家太史¶
(公/)百三十篇十篇有錄無書(東萊吕氏曰以張晏所列/亡篇之目校之史記或其)¶
(篇具在或草具而未成非皆無書也唯武紀終不見之/魏王肅曰漢武帝聞遷述史記取孝景及已本紀覽)¶
(於是大怒削而投之於/今此兩紀有録無書)馮商所續太史公七篇(注韋昭/曰馮商)¶
<pb:KR3k0032_WYG_046-16b>¶
(受詔續太史公十餘篇在别錄商字子高師古曰七畧/云陽陵人事五鹿充宗後事劉向能屬文與孟栁俱待)¶
(詔頗序/列傳)　隋志漢史記百三十卷目錄一卷　唐志裴¶
駰集解八十卷司馬貞索隠三十卷(注開元潤/州别駕)張守節¶
正義三十卷(開元二十四/年八月作)竇羣史記名臣疏三十四卷¶
王元感徐堅李鎮陳伯宣注韓琬續史記一百三十卷¶
葛洪史記鈔十四卷(隋楊素奏陸從典續/史記迄於隋書未就)　裴駰集解¶
序曰徐廣研核衆本為作音義具列異同兼述訓解増¶
演徐氏采經傳百家并先儒之説或義在可疑則數家¶
<pb:KR3k0032_WYG_046-17a>¶
兼列漢書音義稱臣瓉者莫知氏姓今直云瓉曰又都¶
無姓名者但云漢書音義　司馬貞索隠自序曰史記¶
於班書微為古質故漢晉名賢未知見重晉末徐廣作¶
音義十三卷宋裴駰作集解合為八十卷南齊鄒誕生¶
作音義三卷貞觀中劉伯莊作音義二十卷(又撰史記/地名二十)¶
(卷許子儒注/又音三卷)貞釋文演注重為述賛凡三十卷號索隠¶
(又作補史記序改定篇目補其缺遺重為之/注號曰小司馬史記作三皇本紀補其闕)　張守節¶
曰班固漢書與史記同者五十餘卷又史記五十二萬¶
<pb:KR3k0032_WYG_046-17b>¶
六千五百言叙二千四百十三年事漢書八十一萬言¶
叙二百二十五年優劣可知(正義有論史例注/音字例謚法解)　晁公¶
武曰班固譏遷云云遷特感當世之所失憤其身之所遭¶
寓之於書有所激而為此言耳非其心所謂誠然也¶
吕氏曰太史公高氣絶識包舉廣而興寄深　史通元¶
成之間㑹稽褚先生更補其缺作武帝紀三王世家&KR0027;¶
䇿日者等傳辭多鄙陋非遷本意也¶
　　　漢書　史記後傳　春秋考紀¶
<pb:KR3k0032_WYG_046-18a>¶
後傳班彪才高好述作專心史籍武帝時司馬遷著史¶
記自太初以後闕而不錄後好事者頗或綴集(謂揚雄/劉歆褚)¶
(少孫史孝/山之徒)然多鄙俗不足以踵繼其書彪乃述採前史¶
遺事傍貫異聞作後傳數十篇因斟酌前史譏正得失¶
其畧論云云今此後篇不為世家唯紀傳而已(隋志云遷/卒後好事)¶
(者亦頗著述然多鄙淺不足相繼/至彪綴後傳數十篇并譏正前失)子固以彪所續前史¶
未詳潛精研思欲就其業有告固私作國史者弟超言¶
固著述意郡亦上其書顯宗竒之(史通曰太初以後雜/引新序説苑七畧之)¶
<pb:KR3k0032_WYG_046-18b>¶
(辭/)召詣校書郎除蘭臺令史與前睢陽令陳宗長陵令¶
尹敏司&KR0032;從事孟異共成世祖本紀遷為郎典校秘書¶
固又撰功臣平林新市公孫述事作列傳載紀二十八¶
篇奏之帝乃復使終成前所著書固以為漢紹堯運以¶
建帝業至於六世史臣乃追述功徳私作本紀編於百¶
王之末厠於秦項之列太初以後闕而不錄故採撰前¶
記綴集舊聞以為漢書起元高祖終於孝平王莽之誅¶
十有二世二百三十年綜其行事傍貫五經上下洽通¶
<pb:KR3k0032_WYG_046-19a>¶
為春秋考紀表志傳凡百篇(紀十二表八志十列傳七/十考紀謂帝紀也言考覈)¶
(時事具四時以立言/  隋志云六十九傳)固自永平中始受詔潜精積思二¶
十餘年至建初中乃成學者莫不諷誦焉論曰遷文直¶
而事覈固文贍而事詳固之序事不激詭不抑抗贍而¶
不穢詳而有體然其論議常排死節否正直而不叙殺¶
身成仁之美　班昭(曹世/叔妻)彪之女兄固著漢書其八表¶
及天文志未及竟而卒和帝詔昭就東觀藏書閣踵而¶
成之(劉昭補志序曰續志昭表以是推之八/表其班昭所補天文志其馬續所成歟)　應劭曰¶
<pb:KR3k0032_WYG_046-19b>¶
元成帝紀皆班固父彪所作賛曰臣外祖兄弟為元帝¶
侍中語臣曰注臣則彪也外祖金敞也　劉昭曰司馬¶
遷作史記爰建八書班固因廣曰十志天人經緯帝政¶
紘維創藏山之祕寳肇刋石之遐貫(律厯/天文)　(禮樂/五行)¶
(刑法/藝文)　(地理/食貨)　(溝洫/郊祀)　隋志一百一十五卷漢䕶軍班¶
固撰(應劭/集解)建初中始奏表紀傳其十志不就曹大家續¶
成之　中興書目漢書一百卷漢尚書郎班固撰　南¶
史劉之遴傳鄱陽王範得班固所撰漢書真本獻東宫¶
<pb:KR3k0032_WYG_046-20a>¶
皇太子令之遴與張纉到溉陸襄等参校異同之遴錄¶
其異状數十事大畧云古本稱永平十六年五月二十¶
一日己酉郎班固上而今本無上書年月日　唐顔師¶
古傳為太子承乾注班固漢書上之賜物二百段時人¶
謂杜征南顔秘書為左丘明班孟堅忠臣其所注漢¶
書急就章大顯於時初師古叔游秦武徳初撰漢書決¶
疑師古多資取其義(志正史類顔游秦/漢書決疑十二卷)　唐志御銓定¶
漢書八十七卷(高宗與郝/處俊等撰)姚察漢書訓纂三十卷(又著/續訓)¶
<pb:KR3k0032_WYG_046-20b>¶
(以發明舊義察珽之/曽祖珽睿宗時人)紹訓四十卷項岱漢書叙&KR0019;八卷¶
陸澄新注八卷漢書英華八卷失姓名(隋志晉葛洪漢/書鈔三十卷)¶
文史類史漢異義三卷裴傑開元十七年上(詳見唐/七十家)¶
(正/史)　文中子史之失自遷固始也記繁而志寡(談之書/遷能終)¶
(之彪之史固能修之晉王充著書申班而屈馬張輔持/論又劣固而優遷    張輔云遷之著述辭約而事舉)¶
(叙三千年事唯五十萬言班/固叙二百年事八十萬言)　漢書外傳(晉謝/沈撰)　宋志¶
序司馬遷於紀傳之外創立八書班氏因之律厯禮樂¶
其名不變以天官為天文改封禪為郊祀易貨殖平凖¶
<pb:KR3k0032_WYG_046-21a>¶
之稱革河渠溝洫之名綴孫卿之辭以述刑法採孟軻¶
之書用序食貨劉向鴻範始自春秋劉歆七畧儒墨異¶
部朱贛博採風謡尤為詳洽固並因仍以為三志而禮¶
樂疎簡所漏者多典章事數百不記一天文雖為該舉¶
而不言天形致使三天之説紛然莫辨樂經殘缺其來¶
已遠班氏所述抄舉樂記馬彪後書又不備續¶
　　　漢東觀記　(十意本漢記/世祖  紀)　(漢史/)　　漢志(見/三)¶
　　　(統/厯)¶
<pb:KR3k0032_WYG_046-21b>¶
隋志東觀漢記一百四十三卷起光武記注至靈帝長¶
水校尉劉珍等撰　唐志劉珍等東觀漢記百二十六¶
卷又錄一卷　中興書目八卷按隋志本一百四十三¶
卷唐呉兢家藏已亡十六卷今所存止鄧禹呉漢賈復¶
耿弇㓂恂馮異祭遵景丹葢延九傳　列傳班固除蘭¶
臺令史與陳宗尹敏孟異共成世祖本紀遷為郎固又¶
撰功臣平林新市公孫述等作列傳載紀二十八篇奏¶
之(顯宗/時)　李尤和帝時賈逵薦召詣東觀安帝時受詔¶
<pb:KR3k0032_WYG_046-22a>¶
與謁者僕射劉珍俱撰漢記　張衡永初中(安/帝)謁者僕¶
射劉珍校書郎劉騊駼等著作東觀撰集漢記因定漢¶
家禮儀上言請衡参論其事㑹並卒而衡常歎息欲終¶
成之及為侍中上疏請得專事東觀收檢遺文畢力補¶
綴又條上司馬遷班固所敘與典籍不合者十餘事¶
蔡邕前在東觀與盧植韓説等撰補後漢記㑹遭事流¶
離不及得成因上書自陳奏其所著十意分别首目連¶
置章左帝嘉其才高及王允治邕罪乞繼成漢史太尉¶
<pb:KR3k0032_WYG_046-22b>¶
馬日磾曰伯喈曠世逸才多識漢事當續成後史為一¶
代大典邕死其撰集漢事未見錄以繼後史作靈紀及¶
十意又補諸列傳四十二篇湮没多不存注十意猶前¶
書十志也邕上書曰光武已來唯記紀傳無續志者臣¶
師太傅胡廣畧以所有舊事與臣積累二十餘年得備¶
著作即建言十志皆當撰錄謹科條諸志臣欲刪定者¶
一當接續者四前志所無臣欲著者五律厯意第一禮¶
意第二樂意第三郊祀意第四天文意第五車服意第¶
<pb:KR3k0032_WYG_046-23a>¶
六　劉洪在東觀與蔡邕共述律厯記　伏無忌元嘉¶
中(桓/帝)詔無忌與黄景崔寔等共撰漢記又自采集古今¶
删著事要號曰伏侯注(其書上自黄帝下/盡漢質帝為八卷)　侯瑾案漢¶
記撰中興以後行事為皇徳傳三十篇行於世(隋志漢/皇徳紀)¶
(三十卷起光/武至冲帝)　盧植拜議郎與馬日磾蔡邕楊彪韓説¶
等並在東觀校中書五經紀傳補續漢記　應奉著漢¶
書後序注袁山松書曰删史記漢書及漢記三百六十¶
餘年自漢興至其時凡十七卷名曰漢事子劭集駁議¶
<pb:KR3k0032_WYG_046-23b>¶
其見漢記四又論當時行事著中漢輯序　臨邑侯復¶
好學能文與班固賈逵共述漢史子騊駼入東觀　劉¶
珍永寧元年詔珍與劉騊駼作建武已來名臣傳(騊駼/與珍)¶
(著中興以下/名臣列士傳)¶
　永平中班固陳宗尹敏孟異共撰世祖本紀固又撰¶
　列傳載紀二十八篇而紀傳始立安帝永初永寧間¶
　劉珍騊駼張衡李尤等撰集為漢記於是又有名臣¶
　列士傳焉永壽中則有崔寔邊韶延篤朱穆鄧嗣伏¶
<pb:KR3k0032_WYG_046-24a>¶
　無忌之著作熹平中則有盧植馬日磾蔡邕韓説楊¶
　彪之補續又作靈紀及補諸列傳四十二篇而紀傳¶
　益備唯書志缺邕以十意足之¶
隋志明帝召班固為蘭臺令史與陳宗尹敏孟異等共¶
成光武本紀固撰後漢事作列傳載紀二十八篇其後¶
劉珍劉毅劉陶伏無忌等相次著述東觀謂之漢記¶
呉華覈曰班固作漢書文辭典雅後劉珍劉毅等作漢¶
記遠不及固敘傳尤劣　唐劉知㡬曰古之國史皆出¶
<pb:KR3k0032_WYG_046-24b>¶
一家惟後漢東觀大集羣儒而著述無序條章靡立由¶
是伯度譏其不實公理以為可焚張蔡糾之於當代傅¶
范嗤之於後葉　侯瑾案之為皇徳傳應奉刪之為漢¶
事華嶠定為漢後書司馬彪修為續漢書范曅集諸家¶
為紀志列傳　文選魯靈光賦注引東觀漢記序漢以¶
炎精布耀或幽而光　地理志南陽舂陵師古注引漢¶
記元朔五年封買為侯　續志注引蔡邕表志¶
　　　光武中興頌¶
<pb:KR3k0032_WYG_046-25a>¶
東平王蒼傳永平十五年春行幸東平帝以所作光武¶
本紀示蒼蒼因上光武受命中興頌¶
　　　續漢書　八志¶
隋志續漢書八十三卷晉秘書監司馬彪撰(唐志同/錄一卷)¶
晉司馬彪傳彪高陽王睦之長子泰始中為秘書丞注¶
莊子作九州春秋以為先王立史官以載善惡是以春¶
秋不修則仲尼理之闗雎既亂則師摰修之前哲豈好¶
煩哉盖不得已也漢氏中興迄於建安忠臣義士亦已¶
<pb:KR3k0032_WYG_046-25b>¶
昭著而時無良史記述煩雜譙周雖已删除然猶未盡¶
安順以下亡缺者多彪乃討論衆書綴其所聞起世祖¶
終孝獻編年二百錄世十二為紀志傳凡八十篇號續¶
漢書(魏志注引司/馬彪敘傳)　梁天監中劉昭集注後漢一百八¶
十卷昭注補志序曰永平執簡東觀紀傳雖顯書志未¶
聞推檢舊記先有地理張衡靈憲天文已煥蔡邕協妙¶
元卓律厯以詳承洽伯始禮儀克舉郊廟社稷祭祀該¶
明輪騑冠章車服贍列於是應譙纉其業董巴襲其軌¶
<pb:KR3k0032_WYG_046-26a>¶
司馬續書總為八志律厯之篇仍乎洪邕車服之本即¶
依董蔡儀祀得於往制百官就乎故簿接繼班書通其¶
流貫叔駿之書是謂十典范序未周志遂全闕廼借舊¶
志注以補之分為三十卷以合范史　律厯(本劉洪/蔡邕)禮¶
儀(胡廣蔡/邕譙周)祭祀(蔡/邕)天文　五行(應劭董/巴譙周)郡國(東觀記伏/無忌等)¶
百官(東觀延篤/等作表)輿服(蔡邕/董巴)　宋朝乾興元年十一月戊¶
寅孫奭請校定劉昭補注志三十卷鏤板頒行從之(職/官)¶
(輿服之制/尤為詳備)¶
<pb:KR3k0032_WYG_046-26b>¶
　　　漢後書　十典¶
晉華嶠傳武帝時典著作惠帝元康初以嶠有良史之¶
志轉秘書監嶠以漢記煩穢慨然有改作之意為臺郎¶
典官制事由是徧觀秘籍遂就其緒起光終獻一百九¶
十五年為帝紀十二皇后紀二卷十典十卷傳七十卷¶
又三譜序傳目錄凡九十七卷易外戚傳為皇后紀以¶
次帝紀改志為典名漢後書奏之詔朝臣㑹議時中書¶
監荀朂等咸以嶠文質事核有遷固風藏之秘府後汝¶
<pb:KR3k0032_WYG_046-27a>¶
南王亮衛瓘為東宫傅列上通講嶠撰十典未成子暢¶
續之永嘉䘮亂存者三十餘卷　隋志後漢書十七卷¶
(本九十七/卷今殘缺)晉少府卿華嶠撰(唐志三/十一卷)　晉諸公賛曰嶠¶
撰後漢書世稱為良史　范史班固傳論畧華嶠之辭¶
永平中班固尹敏等作世祖本紀及建武功臣列傳永¶
初中劉珍等作建武後至永初間紀傳及伏無忌等作¶
諸王王子恩澤侯并單于西羗地理志邊韶崔寔等作¶
皇后外戚順帝功臣傳百官表成百十四篇號漢記熹¶
<pb:KR3k0032_WYG_046-27b>¶
平中盧植馬日磾蔡邕等續補為東觀漢記合百二十¶
六卷薛瑩華嶠之書皆取於此¶
　　　後漢書(謝沉後/漢書)¶
宋書范&KR0929;為吏部郎元嘉元年左遷宣城太守不得志¶
乃删衆家後漢書為一家之作至屈伸榮辱之際未嘗¶
不致意焉自序畧曰詳觀古今著述及評論殆少可意¶
者班氏最有高名既任情無例唯志可推耳博贍可不¶
及之整理未必愧也吾雜傳論皆有精思深㫖至於循¶
<pb:KR3k0032_WYG_046-28a>¶
吏以下及六夷諸序論筆勢縱放實天下之竒作其中¶
合者往往不減過秦篇賛自是吾文傑思殆無一字空¶
設此書行故應有賞音者自古體大而思精未有此也¶
　隋志後漢書九十七卷宋太子詹事范&KR0929;撰　唐志¶
九十二卷論賛五卷(隋志讃/論四卷)　中興書目後漢書一百¶
二十卷(并劉昭/補注志)&KR0929;作紀十志十列傳八十凡百篇十志¶
未成初&KR0929;令謝儼撰志搜次垂畢㑹&KR0929;亡儼蠟以覆車¶
一代為恨(梁劉昭/補成之)注引序例(唐章懐太子賢與張士/安劉訥言等為之注)¶
<pb:KR3k0032_WYG_046-28b>¶
晁氏志後漢九十卷志三十卷皆叙作書之意以比方¶
班氏然世多譏&KR0929;創為皇后紀及采風俗通王喬抱朴¶
子左慈等詭譎事列於傳又賛辭佻巧失史之體　史¶
通漢中興以來劉珍等作漢記(見/上)晉司馬彪為續漢書¶
華嶠為漢後書(其十典/不成)自後作者相繼為編年者四族¶
創紀傳者五家至宋宣城太守范&KR0929;乃廣集學徒窮覽¶
舊籍删煩補畧作後漢書㑹&KR0929;以罪被收十志未成先¶
是晋袁宏抄撮漢氏後書依荀悦體著後漢紀三十篇¶
<pb:KR3k0032_WYG_046-29a>¶
　南史梁劉昭集後漢同異以注范&KR0929;後漢世稱博悉¶
又呉均注後漢書九十卷　唐志章懐太子賢注一百¶
卷賢命劉訥言格希&KR0007;等注(儀鳯元年十二月二日/丙申皇太子賢上所注)¶
(後漢書詔/付秘省)劉昭補注五十八卷劉熙注范曄書一¶
百二十二卷韋機音義二十七卷蕭該劉芳臧兢¶
音合七卷(隋志臧兢范漢音訓三卷/劉芳音一卷蕭該音三卷)　晉謝沈傳¶
有史才著後漢書百卷及毛詩漢書外&KR0019;行於世¶
其學在虞預之右　隋志吳謝承撰後漢書一百¶
<pb:KR3k0032_WYG_046-29b>¶
三十卷(無帝紀唐志錄一卷卷呉/志承撰後漢書百餘)晉薛瑩後漢記六十¶
五卷(本一百卷/唐志百卷)華嶠書十七卷(本九十七/卷今殘缺)謝沈書八十¶
五卷(本一百二十二卷唐志/一百二卷外傳十卷)張瑩後漢南記四十五卷¶
(本五十/五卷)袁山松書九十五卷(本一百卷唐志一百一卷/錄一卷  晉本傳山松著)¶
(後漢書百篇劉宋志引山松漢百官/志  唐志有  義慶書五十八卷)宋范曄書九十七¶
卷讃論四卷漢書纉十八卷梁劉昭注曄書一百二十¶
五卷梁有蕭子顯書一百卷王韶後漢林二百卷韋闡¶
音二卷雜史有漢侍中劉艾撰二帝紀三卷(梁六/卷)張緬¶
<pb:KR3k0032_WYG_046-30a>¶
後漢畧二十五卷(唐志葛洪後漢/書鈔三十卷)　文心雕龍後漢紀¶
傳發源東觀袁張偏駁薛謝疏繆若司馬彪之詳實華¶
嶠之凖當則其冠也¶
　　　三國志¶
晉陳壽傳壽為著作郎撰三國志凡六十五篇時人稱¶
其善序事有良史才張華深善之曰當以晉書相付夏¶
侯湛時著魏書見壽所作而罷元康七年尚書郎范頵¶
等上表曰故治書侍御史壽作三國志辭多勸戒有益¶
<pb:KR3k0032_WYG_046-30b>¶
風化文艶不及相如而質直過之詔洛陽令就家寫其¶
書不為丁儀立傳又言諸葛亮将畧非長議者少之壽¶
又撰古國志五十篇益部耆舊傳十篇(壽定諸葛亮故/事為二十四篇)¶
　隋志晉陳壽三國志六十五卷(敘錄/一卷)宋裴松之注何¶
常侍論九卷徐爰評三卷(唐志/徐臮)晉王濤序評三卷盧宗¶
道魏志音義一卷三國鼎峙魏氏及呉並有史官晉時¶
巴西陳壽刪集三國之事唯魏帝為紀其功臣及呉蜀¶
之主並為傳各依其國部類相從　唐志魏志三十卷¶
<pb:KR3k0032_WYG_046-31a>¶
蜀十五卷呉二十一卷　中興書目初王沈撰魏書(四/十)¶
(八/卷)為時諱惡殊非實錄項峻撰呉書韋昭續成之五十¶
五卷(隋志二/十五卷)壽集為三國志撰魏紀四列傳二十六呉¶
列傳二十蜀列傳十五　史通先是魏魚豢私撰魏畧¶
(五十/卷)後孫盛撰魏氏春秋(二十/卷)王隠撰蜀記(七/卷)張勃撰¶
呉錄(三十/卷)宋文帝以志簡畧命裴松之兼采衆書補注¶
其缺世言三國志以裴注為本(元嘉六年七月二十四/日上之表云詔使采三)¶
(國異同以注國志壽書銓序可觀事多審正近世之嘉/史然失在於畧時有脱漏臣上搜舊聞傍摭遺逸頗以)¶
<pb:KR3k0032_WYG_046-31b>¶
(愚意有所論辨國注引呉歴覈隋志有晉環濟呉紀/九卷  呉左右  史薛瑩華    隂澹魏紀十二卷)¶
後魏書梁祚撰并陳壽三國志名曰國統(隋志雜史魏/國統二十卷)¶
　文中子陳壽有志於史依大義而削異端　晁氏志¶
以魏為紀而稱漢呉為傳又改漢曰蜀世頗譏其失¶
蜀志注引孫盛異同記又引蜀記孫盛蜀世譜譙周蜀¶
本紀¶
　　　晉史　晉紀　晉書　晉中興書　十志¶
列傳王隠父銓有著述之志私録晉事未就隠受父業¶
<pb:KR3k0032_WYG_046-32a>¶
西都舊事多所諳究太興初(元/帝)召為著作郎(隠及郭璞/俱為著作)¶
(郎/)令撰晉史(晉春秋云王隠著/國史成八十八卷)時虞預私撰晉書而生¶
長東南不知中朝事數訪於隠并借隠所著書竊寫之¶
隠依庾亮亮供紙筆乃成書詣闕上之文辭鄙拙蕪舛¶
不倫其書次第可觀者其父所撰文體混漫者隠之作¶
也(本九十三卷隋志八十六卷/  春秋正義引王隠晉書)　干寳博覽書記中興¶
草創未建史官中書監王導上疏宜建立國史撰集帝¶
紀宜備史官敕佐著作郎干寳等撰集於是著晉紀自¶
<pb:KR3k0032_WYG_046-32b>¶
宣迄愍五十三年凡二十卷奏之其書簡直而婉稱良¶
史(隋志二十三卷/劉彤注四十卷)　虞預著晉書四十四卷(隋志二十/六卷訖明)¶
(帝/)㑹稽典録二十篇諸虞傳十二篇行於世　謝沈有¶
史才康帝時為著作撰晉書三十餘卷沈先著後漢書¶
百卷及漢書外傳　郄紹作晉中興書何法盛竊之凡¶
七十八卷起東晉　徐廣領著作敕撰成國史(廣舉荀/伯子王)¶
(韶之為佐郎/同撰晉史)義熈初(十二/年)成晉紀四十六卷上之(隋志/四十)¶
(五/卷)　鄧粲著元明紀十篇(隋志十一卷始文心雕/龍鄧粲晉紀  立條例)　荀¶
<pb:KR3k0032_WYG_046-33a>¶
綽撰晉後書十五篇(隋志綽晉後/畧記五卷)　束晳武帝時佐著¶
作郎撰晉書帝紀十志(著晉書/紀志)　南史裴松之著晉紀¶
　謝靈運為秘書監撰晉書粗立條流　沈約撰一百¶
二十卷條流雖舉采掇未周(失第/五袠)　齊臧榮緒括東西¶
晉為一書紀録志傳百一十卷　後魏書崔浩以晉書¶
諸家多誤著晉後書未就傳世者五十餘卷　元帝建¶
武元年十一月丁卯置史官¶
　　　晉史十八家¶
<pb:KR3k0032_WYG_046-33b>¶
隋志晉書有王隠(八十/六卷)虞預(二十/三卷)朱鳳十卷(本十四卷/訖元帝)¶
謝靈運(三十/六卷)臧榮緒(一百/十卷)蕭子雲(十一卷本一百二卷/  梁有鄭忠七卷沈)¶
(約一百十一卷庾銑東晉新書七卷亡又蕭子顯晉史/草三十卷梁張緬晉書鈔三十卷張氏晉書鴻烈六卷)¶
中興書有何法盛(七十/八卷)晉紀有陸機(四/卷)干寳(二十/三卷)曹嘉¶
之(十/卷)鄧粲(十一/卷)宋劉謙之(二十五卷南/史云二十卷)王韶之(十/卷)徐廣¶
(四十/五卷)郭季產續(五/卷)陽秋有習鑿齒孫盛檀道鸞之¶
書(卷見/上)又有荀綽晉後畧記五卷(唐志又有/晉錄五卷)　貞¶
觀二十年閏三月詔曰十有八家雖存記注才非良¶
<pb:KR3k0032_WYG_046-34a>¶
史書虧實錄榮緒煩而寡要行思勞而少功叔寧味同¶
畫餅子雲學堙涸流處叔不預於中興法盛莫通於創¶
業洎乎干陸曹鄧畧紀帝王鸞盛廣松纔編載祀其文¶
既野其事罕有¶
　　　唐御撰晉書¶
志房&KR0007;齡禇遂良許敬宗來濟陸元佐劉子翼令狐徳¶
棻李延壽等二十一人修名為御撰一百二十卷　㑹¶
要貞觀二十年閏三月四日詔宜令修纂所更撰晉書¶
<pb:KR3k0032_WYG_046-34b>¶
銓次舊聞裁成義類如修五代史故事於是司空房&KR0007;¶
齡中書令褚遂良太子左庻子許敬宗掌其事來濟¶
陸元佐劉翼李淳風李義府薛元超上官儀崔行功辛¶
&KR0007;馭劉&KR0332;之楊仁卿李延壽張文恭並分功撰錄令狐¶
徳棻敬播李安期李懐儼詳其條例以臧榮緒晉書為¶
本為十紀十志七十列傳三十載記其太宗所著宣武¶
二帝及陸機王羲之四論稱制㫖焉房&KR0007;齡已下稱史¶
臣凡起例皆播獨創其以書賜皇太子及新羅使者各¶
<pb:KR3k0032_WYG_046-35a>¶
一部(案修史事志有二十一人㑹/要止有二十人無趙&KR0042;智名)　列傳令狐徳棻¶
㑹修晉史房&KR0007;齡奏起之預柬十有八人徳棻為先進¶
類例多所諏定　敬播撰晉書大抵凡例皆播所創¶
書目太宗以晉史何法盛等十八家制作雖多未能盡¶
善(於是敕史官更加纂録採正典與舊説數/十部兼引偽史十六國書為百三十篇)命來濟李¶
淳風李義府等十三人分掌著述令狐徳棻敬播等¶
四人考正類例凡例多出敬播天文律厯則李淳風為¶
之惟宣武紀陸王傳論太宗自為之故總題曰御撰云¶
<pb:KR3k0032_WYG_046-35b>¶
當時修史者多文辭之士好采詭異以廣聞見學者譏¶
之　天寳六載何超撰音義三卷　唐志又有徐堅晉¶
書一百十卷又開元二十年高希嶠上注晉書一百三¶
十卷¶
　　　宋書　宋略¶
唐志沈約宋書一百卷王智深三十卷又宋紀三十卷¶
裴子野宋略二十卷鮑衡卿王琰宋春秋各二十卷¶
隋志宋書徐爰孫嚴撰皆六十五卷梁有宋大明中所¶
<pb:KR3k0032_WYG_046-36a>¶
撰六十一卷沈約撰齊紀二十卷　梁沈約&KR0019;齊建元¶
四年敕撰國史永明二年兼著作撰次起居注五年春¶
敕撰宋書六年二月畢上之　史通宋史元嘉中著作¶
郎何承天草創紀傳(一本云止於武帝功/臣其志唯天文律厯)自此外委山¶
謙之又命裴松之續成國史尋卒孫冲之表求别自創¶
立為一家之言孝建初蘇寳生續造諸傳元嘉名臣皆¶
其所撰大明六年徐爰踵成前作(起義熙初/訖大明末)其臧質魯¶
爽王僧達諸傳又皆孝武所造沈約本承天舊書兼採¶
<pb:KR3k0032_WYG_046-36b>¶
謙之冲之寳生徐爰諸説(一本云約/更製新史)始自義熈終於昇¶
平三年為紀十志三十列傳六十合百卷(唐志卷同之/今本到彦)¶
(傳卷末殘缺十志乃兼載魏晉論者以為失於/限㫁  元嘉  六年承天攝國史其志十五篇)永明末¶
裴子野(松之/曽孫)删為宋畧二十卷叙事評論多善約見而¶
嘆曰吾所不逮也世言宋史者以裴畧為上沈書次之¶
(中興書/目卷同)¶
　　　齊書　齊典　齊春秋　齊紀　十志¶
唐志蕭子顯齊書六十卷　書目今存五十九卷初¶
<pb:KR3k0032_WYG_046-37a>¶
江淹著十志沈約著齊紀二十卷子顯表於梁武别為¶
此書紀八志十一列傳四十(合五十/九篇)天文志但紀災祥¶
州郡不著户口祥瑞多載圖䜟表言素不知户口且¶
天文復秘不私載焉曽鞏序謂子顯之文喜自馳騁其¶
更改破析藻繢之變尤多呉均亦表請撰齊史遂撰¶
齊春秋三十篇(唐志/卷同)　南史熊襄著齊典上起¶
十代其序云尚書堯典謂之虞書則附所述通¶
謂之齊書名為河洛金匱　隋志齊典五卷王¶
<pb:KR3k0032_WYG_046-37b>¶
逸撰梁有江淹齊史十三卷　齊建元二年初¶
置史官以檀超江淹掌史職上表六條例又著¶
十志(淹言修史之/難無出於志)¶
　　　梁書　梁典¶
唐志姚思亷梁書五十六卷(紀六列/傳五十)　隋志梁典三十¶
卷劉璠撰三十卷何之元撰(唐志有謝昊/三十九卷)　姚思亷傳¶
父察在隋修梁陳二史未就採謝昊顧野王等諸家推¶
䆒總括為梁陳二家史以卒父業賜雜綵五百段(陳顧/野王)¶
<pb:KR3k0032_WYG_046-38a>¶
(撰國史陳書/紀傳二百卷)　史通梁武帝時周興嗣鮑衡卿謝昊(昊/四)¶
(十九卷/本百卷)撰録已百篇後亡逸何之元劉璠合撰梁典三¶
十篇(之元著梁典起齊永元元年迄於王琳遇獲七十/五年行事為三十卷  姚察梁書帝紀七卷  許)¶
(亨梁史五/十三卷)云云¶
　　　陳書¶
唐志姚思亷陳書三十六卷(紀六列傳三十/魏徵等同撰)　史通陳¶
史初有顧野王傅縡大建初陸瓊續撰(陸瓊陳書/四十二卷)姚察¶
删改察有志修梁陳二史至貞觀初(三/年)其子思亷為著¶
<pb:KR3k0032_WYG_046-38b>¶
作佐郎續成之(魏徵唯裁/其總論)　陳書歴三世傳父子數¶
十嵗而後成嘉祐六年八月校讎八年七月始¶
校定¶
　　　後魏書　魏典¶
北齊天保二年詔魏收撰魏史勒成十一紀九十二列¶
傳合一百一十卷五年三月奏上之十一月奏十志天¶
象地形至官氏釋老凡二十卷合一百三十卷分為十¶
二袠隋以魏收所撰書褒貶失實平繪為中興書事不¶
<pb:KR3k0032_WYG_046-39a>¶
倫序詔魏澹别成魏史為十二紀七十八列傳史論及¶
例各一卷合九十二卷　書目今收書紀闕二卷傳闕¶
二十二卷不全者三卷志闕二卷補以魏澹張太素所¶
作及北史高氏小史修文殿御覽(澹及太素/書今亡)　唐志魏¶
收後魏書一百三十卷魏澹一百七卷張太素一百卷¶
裴安時元魏書三十卷　唐舊史張太素撰後魏書一¶
百卷天文志未成一行續成之(志又有張太/素魏書百卷)　隋志魏¶
彦深撰一百卷　唐元行冲傳以系出拓拔恨史無編¶
<pb:KR3k0032_WYG_046-39b>¶
年乃撰魏典三十篇事詳文約學者尚之(㑹要景龍三/年十二月)¶
　志雜史類魏典三十卷¶
　　　北齊書¶
唐志李百藥五十卷(紀八列傳/四十二)¶
　　　後周書¶
唐志令狐徳棻五十卷(紀八傳/四十二)¶
　　　隋書¶
唐志隋書八十五卷志三十卷(紀傳五/十五卷)顔師古孔頴達¶
<pb:KR3k0032_WYG_046-40a>¶
于志寧李淳風韋安化李延壽與令狐徳棻敬播趙&KR0042;¶
智魏徴等撰　㑹要顯慶四年二月司更大夫吕才著¶
隋紀二十卷¶
　　　唐五家史(梁/周)　(陳/隋)　(齊/)　五代史志¶
令狐徳棻傳武徳初為秘書丞(㑹要武徳四年十一/月起居舎人徳棻言)建¶
言近代無正史梁陳齊文籍猶可據至周隋事多捐脱¶
今耳目尚相及史有所慿一易世事皆汩暗無所掇拾¶
陛下受禪於隋隋承周二祖功業多在周今不論次各¶
<pb:KR3k0032_WYG_046-40b>¶
為一王史則先烈世庸不光明後無傳焉帝喟然於是¶
(五年十二月/二十六日)詔中書令蕭瑀王敬業殷聞禮主魏封徳¶
彛顔師古主隋崔善為孔紹安蕭徳言主梁裴矩祖孝¶
孫魏徴主齊竇璡歐陽詢姚思亷主陳陳叔達庾檢及¶
徳棻主周由魏迄隋振整論撰歴年不能就罷之貞觀¶
三年復詔撰定(議者以魏有魏收魏澹二家已詳惟五/家史當立  㑹要三年於中書置秘書)¶
(内省修/五代史)徳棻更與秘書郎岑文本殿中崔仁師次周中¶
書舎人李百藥次齊著作郎姚思亷次梁陳秘書監魏¶
<pb:KR3k0032_WYG_046-41a>¶
徴次隋左僕射房&KR0007;齡總監修撰之原自徳棻發之書¶
成賜絹四百匹遷禮部侍郎　㑹要貞觀十年正月¶
二十日壬子尚書左僕射房&KR0007;齡等撰成周梁陳齊隋¶
五史上之進階頒賜有差顯慶元年五月四日(己/夘)史¶
官修梁齊陳周隋五代志三十卷(始禮儀/終經籍)太尉無忌進¶
之(貞觀十五年詔于志寧李淳風李延壽同修五代史/志勒成十志三十卷後編入隋書合八十五卷  史)¶
(通十志三十卷雖編入隋書/其實别行呼為五代史志)　孫思邈&KR0019;魏徴等修齊¶
梁周隋等五家史屢咨所遺其傳最詳　志又有呉¶
<pb:KR3k0032_WYG_046-41b>¶
兢齊史十卷梁史十卷陳史五卷周史十卷隋史二十¶
卷張大素北齊書二十卷隋書三十二卷雜史有張絢¶
古五代新記二卷　舊史貞觀十年春正月壬子左僕¶
射房&KR0007;齡侍中魏徴上梁陳齊周隋五代史詔藏於¶
秘閣呉兢以五代史繁雜乃别撰梁齊周史各十卷陳¶
史五卷隋史二十卷又傷踈畧　文中子繁師&KR0007;将著¶
北齊録子曰無茍作也　晁氏志嘉祐中以宋齊梁陳¶
魏北齊周書舛繆亡缺始命館職讎校曽鞏等請詔¶
<pb:KR3k0032_WYG_046-42a>¶
藏書之家悉上異本乆之始集治平中鞏校定南齊梁¶
陳三書上之劉恕等上後魏書王安國上周書政和中¶
始皆畢頒之學官¶
　　　唐南北史¶
李延壽傳父大師多識前世舊事常以宋齊梁陳魏周¶
隋天下参隔南謂北為索虜北指南為島夷其史本國¶
詳他國畧訾美失&KR0019;思所以改正擬春秋編年刋究南¶
北事未成而没延壽既預論撰所見益廣(表云貞觀以/來屢叨史局)¶
<pb:KR3k0032_WYG_046-42b>¶
乃追修先志本魏登國元年盡隋義寧二年(凡二百四/十四年)¶
作本紀十二列傳八十八謂之北史本宋永初元年盡¶
陳禎明三年(凡一百/七十年)作本紀十列傳七十謂之南史其¶
書頗有條理删落釀辭過本書遠甚(凡八代合為二書/一百八十卷始末)¶
(修撰凡/十六載)　志李延壽南史八十卷北史一百卷　㑹要¶
顯慶四年符璽郎李延壽撰近代諸史南起自宋終於¶
陳北始自魏卒於隋合一百八十篇號曰南北史上自¶
製序¶
<pb:KR3k0032_WYG_046-43a>¶
　　　唐七十家正史¶
志乙部史録十三類一曰正史類七十家九十部四千¶
八十五卷失姓名二家始於司馬遷史記終於隋書志¶
(又有集史總七十三/家六十九部見後)司馬氏史記有裴駰徐廣鄒誕生¶
許子儒劉伯莊之音解班氏漢書有服䖍應劭諸葛亮¶
孟康晉灼韋昭崔浩孔文祥劉嗣夏侯泳包愷蕭該隂¶
景倫項岱劉寳陸澄韋稜姚察顔游秦僧務静李善顧¶
&KR0332;顔師古之音注論駮及高宗之銓定失姓名正名氏¶
<pb:KR3k0032_WYG_046-43b>¶
義英華二家東漢則有劉珍謝承薛瑩司馬彪劉義慶¶
華嶠謝沈袁山松范曄張瑩之書劉昭劉熈蕭該劉芳¶
臧兢太子賢韋機之補注音義三國有王沈陳壽韋昭¶
晉有王隠虞預朱鳳謝靈運臧榮緒干寳蕭子雲何法¶
盛及房&KR0007;齡等所修宋有徐爰孫嚴沈約王智深齊梁¶
陳有蕭子顯劉陟謝昊姚察顧野王傅縡姚思亷元魏¶
北齊周隋有魏收魏澹李徳林王劭張大素李百藥令¶
狐徳棻顔師古等不著録者王元感至裴安時二十三¶
<pb:KR3k0032_WYG_046-44a>¶
家一千七百九十卷史記之學則有王元感徐堅李鎮¶
陳伯宣韓琬司馬貞劉伯荘張守節竇羣裴安時漢¶
書之學則劉伯莊敬播元懐景姚珽沈遵李善晉書¶
音注則徐堅高希嶠何超及齊梁陳周隋之史武徳¶
貞觀兩朝史呉兢等唐書國史至裴安時元魏書終¶
焉　隋志正史六十七部三千八十三卷通亡書合¶
八十部四千三十卷(雜史類阮孝緒撰正/史削繁九十四卷)古者天子¶
諸侯有國史以紀言行春秋引周志鄭書漢始置太¶
<pb:KR3k0032_WYG_046-44b>¶
史公自是世有著述皆擬班馬以為正史作者尤廣一¶
代之史至數十家唯史漢師法相傳並有解釋三國後¶
漢亦有音注　中興書目三十二家二千一百二十九¶
卷　續目三家七十一卷　崇文目三十部一千一百¶
六十二卷　景徳二年龍圖閣書正史一千四百四十¶
九卷　唐承天命世以文理典籍之盛莫若開元竹簡¶
漆書咸萃書秘府鴻生鉅學纂續志録書分四類¶
其二曰史史分十三類其一曰正史□漢迄隋篇¶
<pb:KR3k0032_WYG_046-45a>¶
目彪列藝文有志具詳登載為部九十為卷四千¶
八十五總為七十家失名氏者二家遺文古事靡不¶
畢集觀書於太史氏上下數千載之述作粲然可¶
考庸撮其要指序於篇端曰史與經同出而異名¶
若昔四史昉於黄序五史建於蒼籙右言左動官¶
宿其業言為尚書紀謨訓而舉其綱事為春秋繫¶
日月而詳其目紀&KR0019;猶未分也邦國之志掌於小¶
史百十二國寳書藏於周室私史猶未作也自鄭書晉¶
<pb:KR3k0032_WYG_046-45b>¶
乗魯史秦記而國各有史如南董左氏之流史猶出於¶
一家也逮漢六葉有臣曰遷㒺羅舊聞終篇麟止而編¶
年之體始變班劉而下波沿㬌附猶未有正史之名也¶
貴耳賤目見聞異辭而史始雜餘分閠位記注並作而¶
史始偽䃉玉錯陳朱紫易混繇是條分科别粹然一出¶
於正者編為正史隋志所録六十七部三千八十三卷¶
一代史籍至數十家而紀載益詳史漢訓詁師法相&KR0019;¶
而義例益明或書事記言於當時而勒成删定於後代¶
<pb:KR3k0032_WYG_046-46a>¶
大䇿小牘支蕃葉滋温故知新聳善抑惡皆足以昭法¶
式垂勸戒豈誇多而愛竒哉有唐肇基襲經補藝五代¶
史成於貞觀之十禩兩朝史成於顯慶之初元然乙部¶
著録尚仍隋書籖幐紛糾寖失緒次號登開元名儒建¶
議乾元麗正博彚羣書臣述臣欽分部治史越九年仲¶
冬丙辰臣行冲奏上四録卷析二百臣照刪為四十卷¶
凡史録五百七十一家八百五十七部一萬六千八百¶
七十四卷曰編年曰偽史雜史曰起居注故事曰職官¶
<pb:KR3k0032_WYG_046-46b>¶
&KR0019;記儀注曰刑法目録譜牒地理而正史居其首即篇¶
目考之史記本於司馬氏而裴徐鄒許劉之音解列焉¶
漢書本於班氏而服應孟晉崔孔諸葛夏侯包蕭隂項¶
陸姚李顧二韋二劉二顔務静之音注論駁及高宗銓¶
定名氏英華附焉東漢始於劉珍之記二謝薛司馬劉¶
華袁范張譔其書三劉蕭臧及太子賢韋機釋其義以¶
至王沈陳壽韋昭纂三國之事隠預鳳靈運榮緒寳子¶
雲法盛&KR0007;齡輯二晉之史宋齊梁陳則徐孫沈王蕭劉¶
<pb:KR3k0032_WYG_046-47a>¶
謝顧傅二姚續汗青之緒元魏北齊周隋則二魏王張¶
二李令狐顔氏擅載筆之美縹嚢碧軸淵聚林崪治亂¶
興替之鍳是非褒貶之論衮斧於既往蓍蔡於将來天¶
球河圖金匱玉版成一王法為萬世則緯經綴道&KR0504;括¶
古今兹七十家之醇駁雖殊而廣記備言不可以闕遺¶
也或者猶曰史之失自遷固始夫敘一時之事編年為¶
善敘一人之事紀傳為優㫖哉皇甫湜之言曰合聖人¶
之經以心不以迹得良史之體在適不在同吾有取焉¶
<pb:KR3k0032_WYG_046-47b>¶
緬稽唐朝簡册尤備倣四繫之法則有唐厯春秋總二¶
史之載則有起居注實録書政事議論之詳則有日厯¶
時政記㑹要肇於貞元玉牒創於開成惟紀表志&KR0019;為¶
一代鉅典冠冕史録其以是與按六典卷部與隋志同¶
藝文志正史之末附以通史南北史之屬五家六部一¶
千二百二十二卷謂之集史諸儒立言日新月益不著¶
録之書若王元感之下徐李陳韓司馬劉張竇裴皆史¶
記之學也劉伯莊之下敬元姚沈李徐高何皆漢晉書¶
<pb:KR3k0032_WYG_046-48a>¶
之學也繼以武徳貞觀兩朝史齊梁陳周隋史唐書國¶
史終於裴安時元魏書凡二十三家為卷一千七百九¶
十皇朝崇文總目三十部二千一百六十二卷云(擬/序)¶
　　　唐武徳貞觀兩朝史¶
志八十卷長孫無忌令狐徳棻顧&KR0332;等撰　㑹要顯慶¶
元年七月三日無忌于志寧崔敦禮令狐徳棻李義府¶
劉&KR0332;之楊仁卿李延壽張文恭修國史成起義寧盡貞¶
觀末凡八十一卷藏於内府　通鑑咸亨四年三月丙¶
<pb:KR3k0032_WYG_046-48b>¶
申詔劉仁軌等改修國史以許敬宗等所記多不實故¶
也　㑹要長安三年正月一日敕李嶠等修唐史采四¶
方之志成一家之言¶
　　　唐武徳以來國史　唐史　唐國史　唐書備¶
　　　　闕記¶
韋述傳初令狐徳棻呉兢等撰武徳以來國史皆不能¶
成述因二家参以後事遂分紀&KR0019;又為例一篇(開元十/九年三)¶
(月/)蕭嵩欲蚤就復奏起居舎人賈登著作佐郎李鋭助¶
<pb:KR3k0032_WYG_046-49a>¶
述紬績逮成文約事詳蕭頴士以為譙周陳壽之流改¶
國子司業充集賢學士述典圖書踰四十年任史官二¶
十年史才博識所著書二百餘篇行於時　桞芳&KR0019;肅¶
宗詔芳與述綴輯呉兢所次國史述亡芳緒成之興¶
高祖訖乾元凡百三十篇叙天寳後事棄取不倫史¶
官病之(舊史云芳勒成國/史一百三十卷)　呉兢傳景龍間任史事私¶
撰唐書唐春秋未就至開元中丐官筆札兾得成書¶
詔就集賢院論次時張説在家修史大臣奏國史不¶
<pb:KR3k0032_WYG_046-49b>¶
容在外詔兢赴館撰録乆之貶荆州司馬以史草自¶
随蕭嵩領國史奏遣使者就兢取書得六十餘篇(舊/史)¶
(云奏取兢所撰國史得六十五卷宗呉兢撰國史為/則天本紀次高宗沈既濟請合中  紀  㑹要呉兢)¶
(云帝載王言/所書至重)　志唐書一百卷又百三十卷呉兢韋¶
述桞芳于休烈等撰國史百六卷又百十三卷雜史呉¶
兢唐書備闕記十卷(書目卷同集高宗武后中睿&KR0007;/宗五朝政事以備史官之闕)¶
按蓺文志唐書百卷又百三十卷國史百六卷又百十¶
三卷呉兢傳撰唐書唐春秋未就詔就集賢院論次桞¶
<pb:KR3k0032_WYG_046-50a>¶
芳傳亦曰芳緒成國史興高祖訖乾元凡百三十篇舊¶
傳韋述補遺續闕勒成百十三卷盖兢書百卷而芳所¶
著百三十卷述書百十三卷云　舊史徳棻兢累有修¶
撰未成一家言韋述始定類例補遺續闕勒成國史一¶
百十三卷并史例一卷事簡記詳有良史之才　集賢¶
注記史館舊有令狐徳棻所撰國史及唐書皆為紀傳¶
之體令狐㫁至貞觀牛鳳及迄於永淳及呉長垣在史¶
職又别撰唐書一百一十卷下至開元之初韋述綴輯¶
<pb:KR3k0032_WYG_046-50b>¶
二部益以垂拱後事别欲勒成紀傳之書蕭令(嵩/)欲早¶
就奏賈登李鋭太常博士褚思光助之又奏陸善經梁¶
令瓉入院嵗餘不就張始興為相薦起居舎人李融專¶
司其事諫議尹愔入館為史官未施功而罷(詳見續春/秋  又見)¶
(史/館)　史通長壽中春官侍郎牛鳳及㫁自武徳終於&KR0042;¶
道撰為唐書百有十卷發言怪誕叙事参差既而悉焚¶
姚思亷許敬宗諸本欲使其書獨行由是皇家舊事殘¶
缺盡矣　舊史于休烈奏國史一百六卷開元實録四¶
<pb:KR3k0032_WYG_046-51a>¶
十七卷起居注并餘書三千六百八十二卷並在興¶
慶宫史館以家藏國史一百十三卷送於官　志目¶
録類唐書叙例目録一卷孫玉汝列聖實録目二十¶
五卷　張説曰髙宗朝修史學士有十九人　李翺¶
曰唐有天下聖明繼於周漢而史官叙事曽不如范¶
曄陳壽所為¶
　　　唐在外修史¶
㑹要開元八年十二月二十日詔張説修國史仍齎史¶
<pb:KR3k0032_WYG_046-51b>¶
本就并州随軍修撰(雖致仕一嵗/亦修史於家)十四年七月六日敕¶
呉兢就集賢院修唐書二十五年六月二十六日詔左¶
丞相張説在家修史李元紘奏就史館從之長慶三年¶
六月監修國史杜元頴奏班固居鄉里而繼成漢書陳¶
壽處私家而專精國志&KR0007;宗國史張説在本鎮兼修代¶
宗編年令狐峘自外郡奏上其沈傳師分修憲宗實録¶
就湖南修畢先送史館制可(史通曰班固成書出自家/庭陳壽為志創於私室)¶
宋朝宋祁就亳州修唐書(皇祐三年/三月乙夘)汪藻即湖州領日¶
<pb:KR3k0032_WYG_046-52a>¶
厯(紹興/初)¶
　　　唐書　嘉祐新唐書¶
中興書目五代晉宰相劉昫史官張昭遠等撰唐三百¶
年間國史野録参錯不一至昫删集為紀二十志五十¶
列傳一百五十凡二百卷(開運二年六月/上計二十帙)　國史志慶¶
厯五年(五月四/日己未)詔王堯臣張方平宋祁等刋修(慶厯四/年賈昌)¶
(朝建議/修唐書)久而未就至和初(至和元年/八月戊申)乃命歐陽修撰紀¶
表志宋祁撰列傳范鎮王疇宋敏求吕夏卿劉羲叟同¶
<pb:KR3k0032_WYG_046-52b>¶
編修(嘉祐三年十月庚子命参/政曽公亮提&KR0039;編修唐書)凡十有七年至嘉祐五¶
年而成提舉曽公亮上之(七月戊戌一本云六/月二十四日進呈)紀十志¶
五十表十五列傳百五十凡廢舊傳六十一増新傳三¶
百三十一又増三志四表凡二百二十五卷録一卷(舊/史)¶
(凡一百九十萬字新史凡一百七十五萬九/百三十字  制詞謂閎富精覈度越諸子)修等進秩¶
(庚/子)宣和中進士李繪以舊書参新書而為之注崇寧五¶
年董衡為釋音二十五卷呉縝糾繆二十卷　宋祁傳¶
修唐書十餘年(皇祐元/年刋修)自出亳州皆以藁自随撰列傳¶
<pb:KR3k0032_WYG_046-53a>¶
一百五十卷　進唐書表唐有天下㡬三百年其君臣¶
行事之始終所以治亂興衰之迹與其典章制度之英¶
宜其粲然著在簡册而紀次無法詳畧失中文采不明¶
事實零落盖百有五十年然後得以發揮幽昧補緝闕¶
亡黜正偽謬克備一家之史其事則増於前其文則省¶
於舊至於名篇著目有革有因立傳紀實或増或損義¶
類凡例具載别録　晁氏志劉昫因韋述舊史増損以¶
成繁畧不均多所漏闕又是非失實嘉祐中歐陽修宋¶
<pb:KR3k0032_WYG_046-53b>¶
祁撰新書議者頗謂永叔學春秋每務褒貶子京通小¶
學唯刻意文章采雜説既多有失實之歎(樊先生注新/書紀十卷)¶
吕夏卿唐書直筆新例一卷¶
　　　五代史　五代史記¶
中興書目一百五十卷薛居正等撰　開寳六年四月¶
二十五日戊申詔梁後唐晉漢周五代史宜令参政薛¶
居正監修盧多遜扈䝉張澹李穆李昉等同修七年閠¶
十月甲子書成凡百五十卷目録二卷賜器帛有差其¶
<pb:KR3k0032_WYG_046-54a>¶
事凡記十四帝五十三年為紀六十一志十二傳七十¶
七(其書取建康實録為凖/  胡旦以為褒貶失實)　書目又七十四卷歐陽修¶
撰徐無黨注紀十二傳四十五考三世家及年譜十四¶
夷附録三總七十四卷修没後(熙寕五年八/月十一日)詔其家上¶
之(十年五月庚/申詔藏秘閣)呉縝纂誤三卷　天聖五年二月丙申¶
楊及上重修五代史上謂輔臣曰五代事不足法王曽¶
曰安危之迹亦可監也¶
　　　淳化太祖紀¶
<pb:KR3k0032_WYG_046-54b>¶
雍熙四年九月直史館胡旦請修紀表志傳詔以史館¶
西廊置修史院淳化五年十月丙午翰林學士張洎等¶
上重修太祖紀十卷以朱墨雜書凡躬承聖問及史官¶
採摭之事即朱以别之先是淳化五年四月癸未以李¶
至張洎張佖范果同修國史宋人殺其大夫　咸平¶
元年八月壬戌修國史内翰宋白上言請與學士宋¶
湜秘閣校理吳淑等同就秘閣編録太祖國朝史從¶
之其後白等又請錢若水同修詔可　魏太和以史¶
<pb:KR3k0032_WYG_046-55a>¶
職&KR0032;中書唐貞觀移史館於門下我朝因之率以台鉉¶
典領¶
　　　景徳太祖太宗兩朝史¶
景徳四年八月丁巳(二十/四日)詔修太祖太宗正史令宰臣¶
王旦監修國史以知樞宻院王欽若陳堯叟参政趙安¶
仁並修國史翰林晁&KR1199;楊億同修直史館路振崔遵度¶
為編修官先是九月辛夘賜宴修史院三年二月辛巳¶
詔知制誥朱巽直史館張復同編排兩朝日厯時政記¶
<pb:KR3k0032_WYG_046-55b>¶
起居注行状諸司文字委欽若總領初成紀一卷帝取¶
觀録紀中十二餘條付史官改正自此每一二卷皆先¶
進草本多所改易祥符四年又取夏竦為編修官八年¶
十月己丑旦等上太祖太宗紀賛論各一首九年二月¶
十二日丁亥史成旦率史官詣崇政殿以獻凡百二十¶
卷目録一卷帝紀六(太祖太/宗各三)志五十五(天文三地理七/律厯三禮四五)¶
(行二藝文七樂三職官九河渠二選/舉三輿服三食貨六兵三刑法二)列傳五十九(后妃/一宗)¶
(室一臣僚四/十八四夷九)優詔答之戊子加旦守司徒修史官趙安¶
<pb:KR3k0032_WYG_046-56a>¶
仁晁逈陳彭年夏竦崔遵度竝進秩賜物王欽若陳堯¶
叟楊億嘗預修亦賜之(第賜器幣襲衣金帶/命宴於修國史院)¶
　　　天聖三朝國史　(三朝/政範)　(三朝/聖政)　(見/後)¶
祥符九年監修國史王旦上太祖太宗兩朝國史其修¶
真宗實録未為紀傳天聖五年二月癸酉仁宗詔曰先¶
朝正史久而未修年祀寖遠事成淪墜宜令参政吕夷¶
簡副樞宻夏竦修國史宋綬劉筠陳堯佐同修仍命宰¶
臣王曽監修又命舘閣王舉正李淑黄鑑謝絳為編修¶
<pb:KR3k0032_WYG_046-56b>¶
復命馮元同修初於宣徽院編纂後移中書命三司檢¶
討食貨事件三館供借書籍擇司天官編綴天文律厯¶
志帝紀賛論吕夷簡奉詔撰紀即夷簡夏竦修撰餘皆¶
同編修分功撰録六年八月詔别修志傳委綬看詳其¶
帝紀專委夷簡竦八年六月十一日癸巳夷簡等(曽率/夷簡)¶
(上/)詣崇政殿上進賜宴遷官賜衣帶器幣先是太祖太¶
宗紀六志五十五傳五十九目録一凡百二十卷至是¶
修真宗史成増紀為十志為六十傳為八十總百五十¶
<pb:KR3k0032_WYG_046-57a>¶
卷此所謂三朝國史也(凡紀十卷志增道釋符瑞為六/十卷列傳八十卷總一百五十)¶
(卷/)甲午夏竦等遷官各賜襲衣金犀帶器幣有差監修¶
而下進秩而夷簡辭之¶
　　　熈寧修仁宗英宗兩朝正史¶
熈寧十年五月戊午詔修仁宗英宗兩朝正史以宰臣¶
呉充提舉龍圖閣直學士史館修撰宋敏求編集賢院¶
學士蘇頌同集賢校理王存黄履林希同為編修官七¶
月辛未率官屬以二帝紀草二册進呈上服靴袍御資¶
<pb:KR3k0032_WYG_046-57b>¶
政殿學士内侍進案充與敏求進讀上立而覽之顧問¶
反復至讀畢始坐充等降階以謝又命坐賜茶¶
　　　元豐兩朝正史¶
熈寧十年丁巳五月戊午命官修兩朝正史元豐五年¶
六月甲寅修成一百二十卷紀五卷志四十五卷(天文/至河)¶
(渠/)傳七十卷(比之實録事迹頗多但非㓂/凖而是丁謂託之神宗詔㫖)上御垂拱殿¶
引監修國史王珪修史官蒲宗孟李清臣王存趙彦若¶
曽肇進讀紀賜珪宗孟銀絹對衣金帶清臣等遷官及¶
<pb:KR3k0032_WYG_046-58a>¶
與修史官蘇頌黄履林希蔡卞劉奉世以他職罷去各¶
賜銀絹有差故相呉充故史館修撰宋敏求賜銀絹七¶
月丁未以史成於垂拱殿燕修史官　三朝史天¶
聖五年二月修至八年六月成凡歴四年　兩朝¶
史熙寧十年五月戊午修至元豐四年六月成凡¶
歴五年¶
　　　元豐修五朝史¶
四年七月二十四日己酉詔直龍圖閣曽鞏素以史學¶
<pb:KR3k0032_WYG_046-58b>¶
見稱士類見修兩朝國史将畢當與三朝史通修成書¶
(是年十一月廢/編修院入史館)宜以鞏充史館修撰專典史事十一月¶
鞏上太祖總論不稱上意五年四月遂罷修五朝史¶
　　　紹興七朝史¶
九年正月丙申(十五/日)王銍上元祐八年補録及七朝國¶
史遷一秩銍以建隆至元符信史屢更書多重&KR0232;乃以¶
七朝國史自紀志&KR0019;外益以宰執宗室世表公卿百官¶
年表然所修不克成¶
<pb:KR3k0032_WYG_046-59a>¶
　　　紹興修三朝史(神/)　(哲/)　(徽/)¶
二十八年八月戊子朔置國史院修三朝正史(一云七/月丙子)¶
(置國/史院)三十一年提舉陳康伯奏乞進呈帝紀三十卷至¶
乾道二年閏九月二十九日(己/巳)上與太上皇帝聖政同¶
進呈奉安於顯謨閣¶
　　　淳熈修四朝史¶
淳熈五年四月禮部侍郎同修史李燾言今修四朝正¶
史開院已十七年(自開院至成書/凡二十有八年)乞降睿㫖責以近限¶
<pb:KR3k0032_WYG_046-59b>¶
庶㡬大典早獲備具詔限一年至七年十二月十二日¶
國史院上四朝正史志一百八十卷(地理一志全出李/燾之手餘多采續)¶
(通/鑑)十二年七月同修史洪邁奏神宗至於欽宗&KR0019;叙相¶
授閲六十五年除紀志巳進外當立&KR0019;者千三百人其¶
間妃嬪親王公主宗室㡬當其半乞傚前代諸史體例¶
分類載述不必人為一傳至十三年十一月(二十/二日)上國¶
史列&KR0019;一百三十五卷(宣仁欽聖/&KR0019;居首)目録二卷初乾道二¶
年胡元質言三朝之史開院纂輯累年於兹竊見靖康¶
<pb:KR3k0032_WYG_046-60a>¶
繼宣和之後以功緒本末則相闗以嵗月久近則相繼¶
伏望併修欽宗帝紀繳進名為四朝國史四年三月二¶
十四日詔進呈欽宗實録并本紀已畢就修纂四朝正¶
史從洪邁之請也十三年八月十九日邁又請通修九¶
朝正史上許之復言制作之事已經先正名臣之手是¶
非褒貶皆有据依乞命史官無或删改書未就而邁去¶
國　初元祐七年七月十二日詔范祖禹趙彥若¶
修神宗正史吕大防提舉八年三月二十二日己¶
<pb:KR3k0032_WYG_046-60b>¶
亥進紀草元符元年四月進帝紀二册崇寧三年¶
書成八月三日進　大觀四年四月二十九日命¶
鄭久中等修哲宗正史政和二年四月三日帝紀¶
成四年五月二十二日進哲宗正史帝紀表志&KR0019;¶
目録總二百十卷¶
　　　淳熙東都事畧¶
淳熙十三年八月二十六日知龍州王稱上東都事畧¶
百十三卷(紀十二世家五列/傳百五附録八)明年春三月除直秘閣其¶
<pb:KR3k0032_WYG_046-61a>¶
書特掇取五朝史&KR0019;及四朝實録附傳而微以野史附¶
益之¶
　　　淳祐四朝史¶
淳祐二年二月進紀十一年命史官分撰志&KR0019;編修官¶
王撝撰輿服志四卷寳祐二年八月二十三日癸巳進¶
志傳五年閏四月四日修潤上之¶
　　　宋朝蘇氏古史　劉羲叟十三代史志¶
書目六十卷蘇轍作因司馬遷史記上觀詩書下考春¶
<pb:KR3k0032_WYG_046-61b>¶
秋及秦漢雜録起伏羲神農訖秦始皇帝為七本紀十¶
六世家三十七列傳謂之古史紹聖二年三月成子遜¶
為注其去取之意　劉羲叟著十三代史志劉氏輯歴¶
春秋災異南北史韻目　古者無國無史史未嘗一¶
日無書漢法太史公位丞相上唐及本朝宰相兼¶
史官其重如此故書榻前議論之辭則有時政記¶
録柱下見聞之實則有起居注類而次之謂之日¶
厯修而成之謂之實録所以廣記備言垂一代之典¶
<pb:KR3k0032_WYG_046-62a>¶
也韓宣子見易象魯春秋而知周公之徳則守文者¶
不可無史蕭何收秦圖書而知天下阨塞户口彊弱¶
則創業者不可無史　江淹有言修史之難無出於¶
志司馬遷曰書班固曰志蔡邕曰意華嶠曰典張勃¶
曰録何法盛曰説餘史並謂之志　古所謂良史者¶
明周萬事之理道適天下之用智足以通難知之徳¶
文足以發難顯之情　司馬談之子遷劉向之子歆¶
班彪之子固王銓之子隠姚察之子簡李大師之子¶
<pb:KR3k0032_WYG_046-62b>¶
延夀劉知㡬之子餗繼世汗簡　非遷固之博聞不¶
足以網羅放失非南董之遺直不足以裁正是非¶
通倚相丘索之書專羊肹春秋之學　光武注記定¶
於永平神堯實録上於貞觀　采四方之志成一家¶
之言　業鉅事叢簡䇿挐繁　蕭斧衮章一言褒貶¶
芸籖縹袠百世勸懲　綜覈班紀發揮蒼雅　鉤深¶
學海囊括詞林　玉琰其版金縢其匱　四皇墳六¶
帝典¶
<pb:KR3k0032_WYG_046-63a>¶
在漢之初史職為盛郡國文計先集太史之府欲其詳¶
悉於體國也必閲石室啓金匱抽裂帛檢殘竹欲其博¶
練於稽古也是立義選言宜依經以樹則勸戒與奪必¶
附聖以居宗然後銓評昭整苛濫不作矣然紀傳為式¶
編年綴事文非汎論按實而書嵗遠則同異難宻事積¶
則起訖易疎斯固總㑹之為難也或有同歸一事而數¶
人分功兩記則失於複重偏舉則病於不周此又銓配¶
之未易也俗皆愛竒莫顧實理&KR0019;聞而欲偉其事録遠¶
<pb:KR3k0032_WYG_046-63b>¶
而欲詳其跡於是棄同即異穿鑿傍説舊史所無我書¶
則博此訛濫之本源而述遠之巨蠧也¶
　¶
　¶
　¶
　¶
　¶
　玉海卷四十六¶
