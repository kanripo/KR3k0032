#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百八十二
#+PROPERTY: JUAN 卷一百八十二
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百八十二
<pb:KR3k0032_WYG_182-1a>¶
¶
<pb:KR3k0032_WYG_182-2a>¶
欽定四庫全書¶
　玉海卷一百八十二¶
　　　　　　　　　　　　宋　王應麟　撰¶
　食貨¶
　　漕運¶
　三代之前漕運之法不備禹貢州末繫河先儒以為¶
　運道至於青達濟&KR0045;達泗荆止於南河雍止於西河¶
　此正裴耀卿節級轉輸之法先王賦藏天下自都達¶
<pb:KR3k0032_WYG_182-2b>¶
　境周禮遺人凡師役掌道路之委積委人軍旅共委¶
　積薪芻積倉于豳峙糧于申㑹蒐之備取于衛而無¶
　轉輸之勞唯職内待邦之移用注謂轉運均人掌牛¶
　馬車輦力政注以為轉委積之屬黍苗詩曰我任我¶
　輦我車我牛箋云召伯營謝轉餫之役廩人有師役¶
　之事治其糧食注有行道止居之異而他未之見¶
　秦輸粟于晉自雍及絳曰汎舟之役(從渭水運/入河汾)吳城¶
　䢴溝通江淮於䢴江築城穿溝東北通射陽湖西北¶
<pb:KR3k0032_WYG_182-3a>¶
　至永口入淮通糧道也齊師之出陳鄭共糧晉軍楚¶
　地食其館穀荀首如齊宣伯餫之晏子對齊景公謂¶
　師行而糧食勞者弗息蘇秦曰秦攻楚則韓絶其糧¶
　道張儀曰秦西有巴蜀方船積粟起於汶山循江而¶
　下至郢三千餘里舫江載卒一舫載五千人與三月¶
　之糧下水而浮一日行三百餘里　秦漢而下漕法¶
　始詳秦章邯築甬道而輸粟趙充國奏大司農所轉¶
　穀至者足支萬人一嵗食傾不虞之用以贍一隅後¶
<pb:KR3k0032_WYG_182-3b>¶
　將軍征西羌張敞言隴西以㐀安定以西吏民並給¶
　轉輸田事頗廢永光二年秋馮奉世擊羌對善用兵¶
　者役不再興糧不三載往者再三發軵曠日頗費于¶
　定國云前擊朱厓卒士轉輸費用三萬萬餘建始四¶
　年河决遣謁者二人發河南以東漕船五百艘徙民¶
　避水(溝洫/志)¶
　　　漢闗中轉漕¶
張良&KR0019;良曰闗中沃野千里河渭漕輓天下西給京師¶
<pb:KR3k0032_WYG_182-4a>¶
諸侯有變順流而下足以委輸此天府之國(虞詡曰雍/州厥田惟)¶
(上水舂/河漕)　蕭何&KR0019;漢二年何守闗中計户轉漕給軍鄂¶
秋曰漢與楚相守滎陽數年軍無見糧蕭何轉漕闗中¶
給食不乏(髙帝日給餉/餽不絶糧道)　志漢興糧吏禄度官用云云¶
漕運闗東粟以給中都官嵗不過數十萬石孝恵髙后¶
之間衣食滋殖文景遵業屢勑有司以農為務民遂樂¶
業武帝因文景之蓄忿胡粤之害即位數年嚴助朱買¶
臣等招徠東甌事兩粤江淮之間蕭然煩費矣(買臣治/樓船備)¶
<pb:KR3k0032_WYG_182-4b>¶
(糧食可淮南王諫伐閩越/曰不  以大船載食糧下)唐&KR0041;司馬相如始開西南夷¶
鑿山通道千餘里廣巴蜀巴蜀之民罷焉(相如&KR0019;云郡/多為發轉漕)¶
(萬餘人擅為/轉粟運輸)彭吳穿穢貊朝鮮置滄海郡則燕齊之間¶
靡然發動及王恢謀馬邑匈奴絶和親侵擾北邊兵連¶
而不解天下共其勞行者齎居者送其後衛青嵗以數¶
萬騎出擊匈奴逐河南北築朔方時又通西南夷道作¶
者數萬人千里負擔餽餉率十餘鍾致一石轉漕甚逺¶
自山東咸被其勞費數十百鉅萬元狩四年大將軍票¶
<pb:KR3k0032_WYG_182-5a>¶
騎擊胡步軍轉者踵軍數十萬矣官多徒衆而下河漕¶
度四百萬石及官自糴乃足元封元年桑&KR0042;羊為治粟¶
都尉領大農&KR0042;羊置平準於京師山東漕益嵗六百萬¶
石一嵗之中大倉甘泉倉滿邊餘穀均輸帛五百萬疋¶
民不益賦而天下用饒(古今轉漕之/盛極於此矣)　酈生曰蜀漢之¶
粟方船而下　灌嬰絶楚糧道　漢軍滎陽築甬道取¶
敖倉食(項羽/&KR0019;)¶
　　　漢通褒斜道¶
<pb:KR3k0032_WYG_182-5b>¶
溝洫志孝武時有上書欲通褒斜道及漕(褒斜二/谷名)事下¶
御史大夫張湯問之言抵蜀從故道多阪囘逺今穿褒¶
斜道少阪近四百里而褒水通沔斜水通渭皆可以行¶
船漕漕從南陽上沔入褒褒絶水至斜間百餘里以車¶
轉從斜下渭如此漢中穀可致而山東從沔無限便於¶
底柱之漕且褒斜材木竹箭之饒擬於巴蜀上以為然¶
拜湯子卭為漢中守發數萬人作褒斜道五百餘里道¶
果便近而水多湍石不可漕　後郡國志右扶風武功¶
<pb:KR3k0032_WYG_182-6a>¶
有斜谷注褒斜谷在長安西南南曰褒北曰斜長百七¶
十里其水南流　杜篤論都賦鴻渭之流徑入于河大¶
船萬艘轉運相過　昭紀元鳳二年六月詔曰閔百姓¶
未贍前年減漕三百萬石三年正月詔曰民被水災其¶
止四年毋漕¶
　　　漢漕渠¶
武□元光六年春穿漕渠通渭如淳曰水轉運曰漕¶
畨係鄭當時(見河/渠)　枚乗說吳曰二十四郡十七諸侯¶
<pb:KR3k0032_WYG_182-6b>¶
方輸錯出運行數千里不絶於道其珍怪不如東山之¶
府轉粟西鄉陸行不絶不如海陵之倉¶
　　　漢五鳳省轉漕¶
志孝宣即位嵗數豐穰穀石五錢農人少利時耿壽昌¶
以商功利得幸五鳳中奏言故事嵗漕闗東穀四百萬¶
斛給京師用卒六萬人宜糴三輔&KR0042;農河東上黨太原¶
等郡穀可以省闗東漕卒過半天子從其計蕭望之言¶
今欲近糴漕闗内之穀築倉治船費直二萬萬有動衆¶
<pb:KR3k0032_WYG_182-7a>¶
之功恐生旱氣帝不聴漕事果便　紀五鳳四年春正¶
月司農中丞壽昌奏設常平倉以給北邊省轉漕賜爵¶
闗内侯　通典管子曰粟行三百里則國無一年之積¶
粟行四百里則國無二年之積粟行五百里則衆有饑¶
色孫武曰千里饋糧士有饑色食敵一鍾當吾二十鍾¶
且言粟不可推移而糴之者無利糴之處受害秦欲攻¶
匈奴運糧使天下飛芻輓粟起於黄腄瑯琊負海之郡¶
轉輸北河率三十鍾而致一石(主父/偃云)轉海瀕之粟至于¶
<pb:KR3k0032_WYG_182-7b>¶
西河(伍被/云)使尉屠雎將樓雎之士攻越使監禄鑿渠運¶
糧丁男被甲丁女轉輸(嚴安/云)　晁錯言募民實塞使輸¶
將之費益寡主父偃請置朔方内省轉輸戍漕　丞相¶
賀令耕者自轉(自輸穀/於邊)　元鼎元年秋九月詔水潦移¶
於江南方下巴蜀之粟致之江陵六年初置張掖酒泉¶
郡餽糧逺者三千近者千餘里皆仰給大農太初元年¶
八月發七科適載糒給貳師轉車人徒相屬　趙充國¶
奏循河湟漕穀　馮奉世&KR0019;再三發軵(淮南子内郡/軵車而餉)¶
<pb:KR3k0032_WYG_182-8a>¶
卜式為成臯令將漕最¶
　　　漢䕶漕都尉¶
朱博為䕶漕都尉　王尊為䕶羌將軍轉校尉䕶送軍¶
糧委輸而羌人反絶轉道　建武七年二月辛巳罷䕶¶
漕都尉官¶
　　　漢河内轉運¶
後漢&KR0019;冦恂為河内太守光武謂恂曰昔髙祖留蕭何¶
鎮闗中今委公河内堅守轉運給足軍糧恂收租四百¶
<pb:KR3k0032_WYG_182-8b>¶
萬斛轉以給軍時軍食乏恂以輦車驪駕轉輸前後不¶
絶尚書升斗以稟百官賛曰子翼守温蕭公是埒係兵¶
轉食以集鴻烈　鄧晨為常山守遣委輸給軍不絶¶
王霸為上谷太守上書陳委輸可從温水漕以省陸轉¶
輸之勞　張堪遷謁者使送委輸金帛詣吳漢　建武¶
八年春大轉糧運使來歙率諸將擊公孫述明年隴西¶
民流傾倉廩轉運諸縣振之　十二年發委輸金帛繒¶
絮供給軍士杜茂亦建屯田驢車轉運　十一年臧宫¶
<pb:KR3k0032_WYG_182-9a>¶
將兵屯中盧屬縣送委輸車數百乗¶
　　　漢武都下辨漕　水運¶
虞詡&KR0019;羌冦武都鄧太后以詡有將帥之略遷武都太¶
守詡乃占相地勢築營壁二百八十所招還流亡假賑¶
貧人郡遂以安先是運道艱險舟車不通驢馬負載僦¶
五致一詡乃自將吏士案行川谷自沮至下辨數十里¶
中皆燒石翦木開漕船道以人僦直雇借庸者於是水¶
運通利嵗省四千餘萬注沮今興州順政縣下辨今成¶
<pb:KR3k0032_WYG_182-9b>¶
州同谷縣續漢志下辨東三十餘里有狹中當水泉生¶
大石障塞流水至春夏輒溢詡使人燒石以水溉之石¶
皆裂因䥴去石遂無汜溺之患　鄭&KR0042;&KR0019;舊交阯七郡¶
轉運皆從東治汛海建初八年&KR0042;為司農奏開零桂嶠¶
道¶
　　　蜀木牛流馬運¶
三國志建興九年春二月諸葛亮復出軍圍祁山始以¶
木牛運(六月糧盡退軍亮軍祁山李平催督運/事秋夏之際霖雨運糧不繼亮退軍)十年亮¶
<pb:KR3k0032_WYG_182-10a>¶
休士勸(一作/勤)農於黄沙作流馬木牛畢教民(一作/兵)講武¶
十一年冬亮使諸軍運米集於斜谷口治斜谷邸閣十¶
二年春二月亮悉大衆由斜谷出始以流馬運(據武功/五丈原)¶
(分兵/屯田)　本&KR0019;亮性長於巧思損益連弩木牛流馬皆出¶
其意注魏氏春秋曰亮損益連弩謂之元戎亮集載作¶
木牛流馬法曰木牛方腹曲頭一脚四足頭入項(一作/領)¶
中舌著於腹載多而行少宜可大用特行者數十里羣¶
行者二十里曲者為頭雙者為脚横者為領轉者為足¶
<pb:KR3k0032_WYG_182-10b>¶
覆者為背方者為腹垂者為舌曲者為肋刻者為齒立¶
者為角抑(一作/細)者為鞅攝者為鞦䩜牛仰雙轅人行六¶
尺牛行四步載一嵗糧日行二十里而人不大勞流馬¶
尺寸之數肋長三尺五寸有左右又有前軸後軸前脚¶
後脚前杠後杠皆有尺寸方囊二枚每枚受米二斛三¶
斗前後四脚形制如象陳壽言立法施度整理戎旅工¶
械技巧物究其極　亮屯沔陽以轉漕囘逺使子喬親¶
帥諸將子弟&KR0019;運於谷中　南史齊祖冲之以諸葛亮¶
<pb:KR3k0032_WYG_182-11a>¶
有木牛流馬乃造一器不因風水施機自運不勞人力¶
　唐劉濛經略河湟始議木牛運¶
　　　魏漕渠¶
鄧艾(見屯/田)　杜畿&KR0019;太祖西征至蒲阪與賊夾渭為軍¶
軍食一仰河東征漢中遣五千人運　鄭渾&KR0019;大軍入¶
漢中運轉軍糧為最　魏武建安九年正月濟河遏洪¶
水入白溝以通糧道¶
　　　晉漕運¶
<pb:KR3k0032_WYG_182-11b>¶
紀武帝泰始十年鑿陜南山决河東注洛以通運漕¶
懷帝永嘉元年九月修千金堨於許昌以通運　成帝¶
咸和六年正月戊午以海冦運漕不繼發王公已下千¶
餘丁各運米六斛　穆帝升平三年三月甲辰糧絶不¶
繼制王公已下十三户共借一人助度支運　志大司¶
農統東西南北部䕶漕掾　&KR0019;杜預通零桂之漕　張¶
華為度支尚書量計運漕　謝元堰吕梁利運漕　桓¶
温使豫州刺史袁真攻譙梁開石門以通水運真克譙¶
<pb:KR3k0032_WYG_182-12a>¶
梁而不能開石門水運路塞　應遵上便宜求壤泗陂¶
徙運道　王羲之論北伐曰今轉運供繼西輸許洛北¶
入黄河¶
　　　晉督運御史¶
紀太元六年正月丁酉初置督運御史官(又見/通典)　宋何¶
承天言繤耦車牛以載糧械¶
　　　隋漕運¶
開皇三年以倉廩尚虚議為水旱之備詔於蒲陜等十¶
<pb:KR3k0032_WYG_182-12b>¶
三州置募運米丁衛州置黎陽倉陜州置常平倉華州¶
置廣通倉轉相灌注漕闗東汾晉之粟以給京師　元¶
魏經略江淮轉運中州以實邊鎮有司請於水運之次¶
隨便置倉立邸閣凡八所應機漕引費役徵省孝文太¶
和七年刁雍請造船二百艘一運二十萬斛方舟順流¶
五日而至輕於車運十倍¶
　　　唐水陸運　遞場　海運¶
六典自洛至陜運於陸自陜至京運於水置使以統之¶
<pb:KR3k0032_WYG_182-13a>¶
(駕部諸司有/備運之車)　食貨志唐都長安而闗中號沃野然土¶
地狹所出不足給京師備水旱常轉漕東南之粟髙祖¶
太宗時用物有節而易贍水陸漕運嵗不過二十萬石¶
故漕事簡髙宗後嵗益増多初江淮漕租米至東郡輸¶
含嘉倉以車或䭾陸運至陜水行來逺多風波覆溺率¶
一斛得八斗為成勞陸運至陜纔三百里率兩斛計錢¶
千民送租皆有水陸之直河有三門底柱之險顯慶元¶
年苑西監褚朗議鑿三門山為梁通陸運功不成其後¶
<pb:KR3k0032_WYG_182-13b>¶
大匠楊務㢘又鑿為棧以輓漕舟人以為苦初裴耀卿¶
興漕路請罷陸運而不果自景雲中陸運北路分八遞¶
雇民車牛以載開元初河南尹李傑為水陸運使運米¶
嵗二百五十萬石而八遞用車千八百乗(㑹要開元二/年傑為水運)¶
(使大興/漕事)耀卿罷久之天寳九載九月河南尹裴迥以八¶
遞傷牛乃為交場兩遞濱水處為宿場分官總之自龍¶
門東山抵天津橋為石堰以遏水(通典逈以遞場為交/場近水處為宿場)¶
　㑹要開元二十九年除朔方節度王忠嗣加水運使¶
<pb:KR3k0032_WYG_182-14a>¶
二十七年十二月李適之為幽州節度河北海運使建¶
中元年罷轉運使既而復以杜佑權江淮水陸轉運使¶
　通典天寳中每嵗水陸運米二百五十萬石入闗舊¶
於河南運至陜郡太原倉又運至永豐倉及京太倉開¶
元初河南尹李傑始為陸運使從含嘉倉至太原倉置¶
八遞場每嵗冬初起運八十萬石後至一百萬石每遞¶
用車八百乗分為前後交兩月而畢天寳七載滿二百¶
五十萬石每遞用車千八百乗自九月至正月畢大厯¶
<pb:KR3k0032_WYG_182-14b>¶
後水陸運每嵗四十萬石入闗　&KR0019;任瓌留戍永豐倉¶
秦王東討瓌從邙山主水運餉軍(又見/後)　李襲譽授太¶
府少卿伐王世充拜潞州總管詔典運饟東軍　竇琮¶
武徳初留守陜䕶饟道　房&KR0007;齡為太子太傅伐遼留¶
守京師總糧械飛輸　韋挺主餉運作漕艫轉糧　崔¶
仁師副挺知海運又别知河南漕事以漕路囘逺恐所輸¶
不時至以便宜發近海租賦餉軍　崔湜建言山南可¶
引丹水通漕至商州自商鑱山出石門抵北藍田可通¶
<pb:KR3k0032_WYG_182-15a>¶
輓道以湜充使開大昌闗役徒數萬竟不通　姜師度¶
神龍初並海鑿平虜渠以通餉路罷海運省功多為陜¶
州刺史太原倉水陸運所湊轉屬諸道使依髙為廥而¶
注米于舟故人不勞　李泌貞元九年拜陜虢觀察使¶
始鑿山開車道至三門便饟漕　王播長慶初浚七里¶
港以便漕　王仲丘祖師順仕髙宗議漕輸事　韓重¶
華為代北水運使　狄仁傑督太原運　陸贄奏議崔¶
造作相懲元琇罷運之失請每年轉漕百萬石以贍京¶
<pb:KR3k0032_WYG_182-15b>¶
師　地理志平州馬城古海陽城也開元二十八年置¶
以通水運　金石録元和二年五月席&KR0490;撰東渭橋河¶
運院記　興元江運(見河/渠)¶
　　　唐漕渠　廣運潭　洛漕新潭¶
㑹要大足元年六月九日於東都立徳坊南穿新漕置¶
諸州租船神龍二年滄州刺史姜師度傍海穿漕號平¶
虜渠開元二十八年九月魏州刺史盧暉開通濟渠製¶
樓百餘間以貯江淮之貨二十九年十一月陜郡太守¶
<pb:KR3k0032_WYG_182-16a>¶
李齊物鑿三門路便漕運開渠得古犁鏵三於石下遂¶
改河北縣為平陸天寳元年正月二十五日(辛/未)渠成其¶
年三月陜郡太守韋堅引滻水開廣運潭於望春東自¶
華隂永豐倉以通河渭至二年三月二十六日(丙/寅)名潭¶
曰廣運京兆尹韓朝宗分渭水置潭以貯水永泰二年¶
七月十日(通鑑云/八月)京兆尹黎幹奏鑿運水渠(通鑑云京/兆尹黎幹)¶
(自南山引澗水穿/漕渠入長安不成)開元二十六年十一月五日齊澣奏¶
請開伊婁河又立伊婁埭(地志同類詳/見河渠)　志韋堅漕山¶
<pb:KR3k0032_WYG_182-16b>¶
東粟四百萬石自裴耀卿言漕事進用者常兼轉運之¶
職而堅為最　地理志河南有洛漕新潭大足元年開¶
以置租船泗州漣水有新漕渠南通淮垂拱四年開以¶
通海沂宻等州　興元初治漕渠引湖陂築坊庸入渠¶
中起隄貫城以通大舟者淮南節度杜亞也元和中以¶
漕渠庳下築隄閼以防洩者李吉甫也大和初疏秦漢¶
時故漕興成堰東達永豐倉罷車輓之勞者咸陽令韓¶
遼也　神龍初韋景駿令肥鄉縣地瀕漳舊防迫漕渠¶
<pb:KR3k0032_WYG_182-17a>¶
景駿相地勢益南干步因髙築鄣又維艚以梁其上¶
　　　唐開元漕事便宜　北運¶
志開元十八年宣州刺史裴耀卿朝集京師&KR0007;宗訪以¶
漕事耀卿條上便宜曰江南户口多而無征防之役然¶
送租庸調物以嵗二月至&KR0045;州入斗門四月已後始渡¶
淮八汴常苦水淺六七月乃至河口而河水方漲須八¶
九月水落始得上河入洛而漕路多梗船檣阻隘江南¶
之人不習河事轉雇河師水手重為勞費得行日少阻¶
<pb:KR3k0032_WYG_182-17b>¶
滯日多今漢隋漕運路瀕河倉廩遺跡可尋可於河口¶
置武牢倉鞏縣置洛口倉使江南之舟不入黄河黄河¶
之舟不入洛口而河陽柏崖太原永豐渭南諸倉節級¶
轉運水通則舟行水淺則寓於倉以待則舟無停留而¶
物不耗失此其利也&KR0007;宗初不省二十一年耀卿為京¶
兆尹京師雨水穀涌貴&KR0007;宗將幸東都復問耀卿漕事¶
耀卿因請罷陜陸運而置倉河口使江南漕舟至河口¶
者輸粟於倉而去縣官雇船以分入河洛置倉三門東¶
<pb:KR3k0032_WYG_182-18a>¶
西漕舟輸其東倉而陸運以輸西倉復以舟漕以避三¶
門之水險&KR0007;宗以為然乃於河隂置河隂倉河西置栢¶
崖倉三門東置集津倉西置鹽倉鑿山十八里以陸運¶
自江淮者皆輸河隂倉自河隂西至太原倉謂之北運¶
自太原倉浮渭以實闗中&KR0007;宗大悅拜耀卿為黄門侍¶
郎同中書門下平章事兼江淮都轉運使(表耀卿以二/十一年十二)¶
(月丁巳同平章事二十二年/八月為江淮以南囘運使)以鄭州刺史崔希逸河南¶
少尹蕭景為副使益漕晉絳魏濮邢貝濟博之租賦輸¶
<pb:KR3k0032_WYG_182-18b>¶
諸倉轉而入渭凡三嵗漕七百萬石省陸運傭錢三十¶
萬緍時力豐用廣民間言用斗錢運斗米耀卿罷相北¶
運頗艱米嵗至京師纔百萬石二十五年遂罷北運崔¶
希逸為河南陜運使嵗運百八十萬石其後以太倉積粟¶
有餘嵗減漕數十萬石(㑹要云自江淮而泝鴻溝悉納/河隂倉自河隂送納含嘉倉又)¶
(逓納太原倉河通典云自河隂侯水調浮漕至含嘉/倉又取曉習  水者逓送納于太原倉所謂北運也)¶
&KR0019;裴耀卿為京兆尹京師饑帝將幸東都召問所以救¶
人者曰陛下既東巡百司必從則太倉三輔可遣重臣¶
<pb:KR3k0032_WYG_182-19a>¶
分道賑給自東都益廣漕運以實闗輔闗輔既實則乗¶
輿西還事蔑不濟且國家大本在京師但秦地狹水旱¶
易匱貞觀永徽時禄廩未廣每嵗漕粟不過二十萬略¶
足今用度浸廣漕運數倍且不支故數東幸以就敖粟¶
為國大計臣願廣陜運道使京師常有三年食雖水旱¶
不足憂今天下輸丁約四百萬使丁出百錢為陜洛運¶
費又益半為營窖用分納司農河南陜州又令租米悉¶
輸東都從都至陜河益湍阻若廣漕路變陸為水所支¶
<pb:KR3k0032_WYG_182-19b>¶
尚贏萬計且河南租船&KR0049;水始進吳工不便河漕在處¶
停留易生隠盜請置倉河口以納東租然後官自雇載¶
分入河洛度三門東西各置敖倉自東至者東倉受之¶
二門迫險則旁河鑿山以開車道運十數里西倉受之¶
度宜徐運抵太原倉趍河入渭更無留阻可減費鉅萬¶
天子然其計於是置河隂集津三門倉引天下租繇盟¶
津泝河而西三年積七百萬石省運費三十萬緡(通鑑/二十)¶
(二年八月壬寅置倉和河隂上倉天寳中廢百大厯四/年劉晏置汴口倉元  三年増置河隂倉屋  五十間)¶
<pb:KR3k0032_WYG_182-20a>¶
(三貞元中陸贄奏河隂太原等倉米/  百二十餘萬石河隂所貯尤多)　裴寛耀卿領江淮¶
運列倉河隂奏寛為戸部侍郎自副　歸融湖南進羨¶
錢億萬置錢河隂院以虞水旱　㑹要十八年耀卿上¶
言請理敖倉於河口立輸場以受米置河隂河陽柏崖¶
集津三門倉又鑿崖開山以車運數十里積于太原倉¶
以利漕運二十一年召京兆尹耀卿問以救人之術奏¶
曰貞觀永徽之際禄廩未廣每嵗運不過二十萬石¶
國用漸廣漕運數倍猶不能支請置倉河口以納東租¶
<pb:KR3k0032_WYG_182-20b>¶
然後官自雇載分入河洛度三門東西各築敖倉自太¶
原倉泝河入渭更無留阻可減費鉅萬二十二年八月¶
十四日置河隂柏崖集津倉開三門山十八里以避湍¶
險自江淮泝鴻溝納河隂倉自河隂納含嘉倉又遞納¶
太原倉謂之北運自太原倉浮渭以實闗中其月耀卿¶
為江淮轉運使以崔希逸蕭景為副(副使自/此始)三年凡運¶
七百萬石　㑹要武徳八年十二月十八日姜行本於¶
隴州開五節堰引水通運永徽元年薛大鼎開無棣河¶
<pb:KR3k0032_WYG_182-21a>¶
顯慶元年十月褚朗開底柱三門鑿山通陸運咸亨三¶
年王師順運晉絳之粟于河渭増置渭橋倉官志貞¶
觀六年置舟楫令掌運漕漕正一人監漕一人上元二¶
年丞二人掌運漕隠失開元二十六年廢¶
　　　唐轉運使　發運使¶
志開元二十一年拜裴耀卿黄門侍郎同平章事兼江¶
淮都轉運使以鄭州刺使崔希逸河南少尹蕭炅為副¶
使二十五年希逸為河南陜運使二十九年韋堅兼水¶
<pb:KR3k0032_WYG_182-21b>¶
陸運使肅宗末年劉晏兼度支轉運鹽鐵鑄錢使及楊¶
炎為相罷晏轉運使復歸度支凡江淮漕米以庫部郎¶
中崔河圖主之趙賛又以錢貨出淮迂緩分置汴州東¶
西水陸運兩税鹽鐵使以度支總大綱貞元初(二年正/月壬寅)¶
崔造為相疾錢榖諸使顓利乃奏諸道觀察刺史選官¶
部送兩税至京師廢諸道水陸轉運使及江淮轉運使¶
増江淮之運浙江東西嵗運米七十五萬石復以兩税¶
易米百萬石江西湖南鄂岳福建嶺南米亦百二十萬¶
<pb:KR3k0032_WYG_182-22a>¶
石詔浙江節度韓滉淮南杜亞運至東西渭橋倉滉方¶
領轉運奏國漕不可改復以為江淮轉運使　㑹要開¶
元二十一年八月侍中裴耀卿充江淮轉運使轉運置¶
使始於此自開元迄于天祐凡為轉運使者四十八人¶
(自裴耀卿/至栁璨)若裴耀卿韋堅第五琦劉晏杜佑韓滉李巽¶
裴休此其著名者也河南水陸運使開元二年閏二月李¶
傑為之後有畢建李齊物齊抗元和六年十月停陜州¶
水陸運使先天二年十月李傑為刺史始充使(李傑&KR0019;/先天中)¶
<pb:KR3k0032_WYG_182-22b>¶
(進陜州刺史水陸發/運使置使自傑始)自後刺史常帶使天寳十載五月¶
崔無詖為太守不帶水陸運使以度支使楊國忠為之¶
十二載正月崔無詖為使國忠為都使貞元十三年于¶
頔兼之元和六年十月停　建中三年八月丁未分置¶
汴東西水陸運兩税鹽鐵使(十二月二十日/包吉崔縱為之)貞元二年¶
正月諸道水陸運使並停　裴耀卿為轉運使命崔希¶
逸蕭炅為之副轉運有副使自此始肅宗初第五琦請¶
於江淮分置租庸使市輕貨以救軍食寳應元年六月¶
<pb:KR3k0032_WYG_182-23a>¶
乙亥劉晏為度支鹽鐵轉運使鹽鐵兼轉運自晏始(詳/見)¶
(後/)建中元年詔天下錢榖皆歸金倉部既而出入無統¶
三月癸巳以韓洄判度支杜佑為水陸轉運使行劉晏¶
韓滉舊制　&KR0019;韓滉貞元元年加江淮轉運使元琇判¶
度支以關輔旱請運江南租米西給京師帝委滉專督¶
之琇請自江至&KR0045;子滉主之&KR0045;子以北自主之(二月甲/戌元琇)¶
(為陜州水陸運使兼江淮運米大至上嘉滉功/十二月丁巳以滉  度支諸道鹽鐵轉運等使)　第五¶
琦見肅宗彭原言兵賦所出江淮為淵請悉東南寳貲¶
<pb:KR3k0032_WYG_182-23b>¶
飛餉函洛拜江淮租庸使遷轉運(乾元九/年三月)人不益賦而¶
用饒(廣徳二年永泰/元年復為使)　劉晏度支兼侍御史領江淮租¶
庸事分置諸道租庸使簡臺閣士掌之出納委士人吏¶
惟行文書晏辟置皆用材顯循其法亦能富國　盧坦¶
表韓重華為代北水運使開廢田列壁二十益兵三千¶
人嵗收粟二十萬石　蔣沇領渭橋出納使　徳宗以¶
鄭元鈞為靈夏運糧使轉米峙塞下　通鑑廣明元年¶
二月高駢奏改揚子院為發運使(發運有使始于唐先/天中李傑而改&KR0045;子)¶
<pb:KR3k0032_WYG_182-24a>¶
(院為使則/廣明初也)　唐漕運有三節江南陜西最重者京口¶
　　　唐開砥柱漕路　山西運道¶
李齊物&KR0019;天寳初擢陜州刺史開砥柱通漕路　志開¶
元二十九年陜郡太守李齊物鑿砥柱為門以通漕開¶
山顛為輓路燒石沃醯而鑿之然弃石入河激水益湍¶
怒舟不能入新門&KR0049;水漲以人輓舟而上嵗漕經底柱¶
覆者幾半貞元二年陜虢觀察使李泌益鑿集津倉山¶
西逕為運道屬于三門倉又為入渭船方五板輸東渭¶
<pb:KR3k0032_WYG_182-24b>¶
橋太倉米至凡百三十萬石遂罷南路陸運(通鑑鑿山/開車道十)¶
(八里避底柱之/險二月道成)　史記正義底柱山俗名三門山在陜¶
石縣東北五十里在河之中¶
　　　唐劉晏漕運¶
通鑑廣徳二年三月己酉晏為河南江淮轉運使議開¶
汴水庚戌命晏與諸道節度使均節賦役聽從便宜行¶
畢以聞大厯元年正月丙戌晏為轉運常平鑄錢鹽鐵¶
等使與第五琦分理天下財賦　&KR0019;代宗擢晏領東都¶
<pb:KR3k0032_WYG_182-25a>¶
河南江淮轉運使時大兵後京師米斗千錢甸農挼穗¶
以輸晏自按行浮淮泗達汴入河右循底柱硤石觀三¶
門遺迹至河隂鞏洛見宇文愷梁公堰厮河為通濟渠¶
視李傑新隄盡得利病移書元載陳利害各四盡以漕¶
事委晏故得盡其才嵗輸始至天子大悦遣衛士以鼓¶
吹迓東渭橋馳使勞曰卿朕鄼侯也凡嵗致四十萬斛¶
關中雖水旱物不翔貴晏以常平法豐則貴取飢則賤¶
與率諸州米常儲三百萬斛初州縣取富人督漕輓晏¶
<pb:KR3k0032_WYG_182-25b>¶
始以官船漕陳諌以為管蕭之亞賛言晏操天下贏貲¶
佐軍興斂不及民而用度足唐中僨而振晏有勞焉¶
志肅宗末年淮運阻晏兼使江淮粟帛繇襄漢越商於¶
以輸京師代宗廣徳二年以晏顓領轉運凡漕事皆决¶
焉晏即鹽利顧役分吏督之(自江淮至渭橋率/十萬斛役七千緡)隨江汴¶
河渭所宜故時繇潤州陸運至&KR0045;州斗米費錢十九晏¶
命囊米而載以舟減錢十五繇&KR0045;州距河隂斗米費錢¶
百二十晏為歇艎支江船二千艘每船受千斛十船為¶
<pb:KR3k0032_WYG_182-26a>¶
綱每綱三百人篙工五十人自&KR0045;州遣將部送至河陰¶
上三門號上門填闕船米斗减錢九十調巴蜀襄漢麻¶
枲竹篠為綯挽舟以朽索腐材代薪物無棄者未十年¶
人人習河險江船不入汴汴船不入河河船不入渭江¶
南之運積&KR0045;州汴河之運積河隂河船之運積渭口渭¶
船之運入太倉嵗轉粟百一十萬石無升斗溺者又分官¶
吏主丹陽湖禁引溉河漕不涸大厯八年以關内豐穰¶
減漕十萬石度支和糴以優農晏自天寳末掌出納監¶
<pb:KR3k0032_WYG_182-26b>¶
嵗運知左右藏主財穀三十餘年及楊炎為相罷晏轉¶
運使復歸度支凡江淮漕米以庫部郎中崔河圖主之¶
(晏於&KR0045;子院置十/船場以官主之)　㑹要晏遺元載書運之利病各有¶
四得江湖米二三十萬石則徭役減一利也米運流通¶
則饑人附二利也雲帆桂檝輸納帝鄉可以震耀夷夏¶
三利也舟車既通百貨雜集四利也所可疑者武牢成¶
臯人烟蕭條一病也千里泗上罔水行舟二病也奪攘¶
姦宄夾河為藪三病也淮隂蒲坂屯戍相望船到便留¶
<pb:KR3k0032_WYG_182-27a>¶
非單車使折簡書所能制四病也晏見一水不通願荷¶
臿先往見一粒不運願負米而趨自此嵗運米數十萬¶
石(晏之任事起廣徳二年迄建中元年/凡二十餘年官雖數遷職未嘗易)¶
　　　唐浚儀運路　漢運路¶
食貨志田悦李惟岳李納梁崇義拒命(建中/二年)舉天下兵¶
討之諸軍仰給京師而李納田悦兵守渦口梁崇義搤¶
襄鄧南北漕引皆絶京師大恐江淮水陸轉運使杜佑¶
以漢運路(一本云秦/漢運路)出浚儀十里入琵琶溝絶蔡河至¶
<pb:KR3k0032_WYG_182-27b>¶
陳州而合自隋鑿汴河官漕不通若導流培岸功用甚¶
寡䟽雞鳴岡首尾可以通舟陸行纔四十里則江湖黔¶
中嶺南蜀漢之粟可方舟而下繇白沙趣東關歴潁蔡¶
涉汴抵東都無濁河泝淮之阻減故道二千餘里㑹李¶
納將李洧以徐州歸命淮路通而止　王紹&KR0019;李希烈¶
阻兵江淮輸物留梗乃徙餉道自潁入汴　通鑑建中¶
三年東南轉輸不敢由汴渠自蔡水而上　李希烈&KR0019;¶
李納遣游兵導希烈絶汴餉路李勉治蔡渠引東南饋¶
<pb:KR3k0032_WYG_182-28a>¶
　帝使陜虢觀察使姚明剔治上津道置館通南方貢¶
貨　崔縱為汴西水陸運使王師圍田悦餉四節度糧¶
軍無乏　建中二年李正已反屯兵埇橋江淮漕船積¶
千餘不敢踰渦口張萬福刺濠州因馳至渦口駐馬于¶
岸悉發漕船相銜進賊兵熟視不敢動　伊慎&KR0019;包吉¶
轉東南財糧至蘄口賊遏江道不得西慎選士七千列¶
三屯奮擊漕無留艱　李晟屯渭北韓滉運米饋之船¶
置十弩相警　張建封&KR0019;李泌建言東南漕自淮達諸¶
<pb:KR3k0032_WYG_182-28b>¶
汴徐之埇橋為江淮計口請以建封帥徐(貞元/四年)¶
　　　唐淮潁水運¶
㑹要元和十一年十二月(舊紀/甲寅)始置淮潁水運(以餽討/淮西諸)¶
(軍/)&KR0045;子等諸院米自淮陰泝流至夀州西四十里入潁¶
口又泝流至潁州沈丘界五百里至于陳州項城又泝¶
流五百里入于溵河又三百里輸于郾城得米五十萬¶
石附之以茭一千五百萬束計其功省汴運七萬六千¶
貫　平淮西碑士飽而歌馬騰於槽蔡人告飢船粟往¶
<pb:KR3k0032_WYG_182-29a>¶
哺　舊紀長慶二年八月丁丑轉運使王播進開潁口¶
圖¶
　　　唐李㢲裴休漕運　新法十條¶
㑹要舊制每嵗運江淮米五十萬斛至河隂留十萬四¶
十萬送渭倉晏沒不登數李巽秉使三載無升斗缺(志/自)¶
(劉晏後江淮米至渭/橋浸減至李巽復多)巽以元和二年三月為鹽鐵轉運¶
使大中五年二月裴休為轉運使明年八月為相依前¶
判使始者溺米嵗四十萬斛其能至漕倉者十不三四¶
<pb:KR3k0032_WYG_182-29b>¶
官舟之沈至七十餘休使僚屬按之委縣令董之自江¶
津達渭以四十萬斛之庸計緡二十八萬悉使歸之漕¶
吏為法凡十事奏之由是三嵗漕米至渭濱積百二十¶
萬斛無升合沉弃焉　裴休&KR0019;大和後嵗漕江淮米四¶
十萬斛至渭河倉者&KR0138;十三休乃命在所令長兼董漕¶
著新法十條居三年粟至渭倉者百二十萬斛¶
　　　建隆發運使　紹興經制發運使¶
建隆二年九月癸酉以盧浚為京畿東路發運副使(始/見)¶
<pb:KR3k0032_WYG_182-30a>¶
(此/)乾德二年二月以何幼冲充京畿東南水陸發運使¶
興國五年正月命姚沆為陜西三門發運八年九月癸¶
丑朔置水陸發運於京師(王賓許昌裔水路發運王繼/昇劉璠陸路發運  一本置)¶
(江淮水陸發運/使王賓王繼昇)雍熙四年四月己亥以董儼王繼昇掌¶
水陸路發運(先是興國八年水陸各為一路至是合/為一  端拱元年四月罷水陸發運)至¶
道元年七月癸亥以楊允恭為江淮兩浙發運使(一本/云淳)¶
(化四年二月以楊允恭為淮南兩浙都大發運允恭籍/三路舟江浙所運止於淮泗由淮泗輸京師行之一嵗)¶
(上供者/六百萬)三年五月壬申真宗詔罷之咸平四年以淮南¶
<pb:KR3k0032_WYG_182-30b>¶
轉運王子輿兼都大發運使自後並以轉運領其務而¶
無使名景德三年二月復置一人馬亮制置茶鹽兼是¶
嵗除李溥發運副使大中祥符間胡則為發運使又有¶
三門白波黄渭汴河水路發運使一人在三門使判官¶
迭入奏事(祥符三年九月己亥江淮發運李溥言今春/運米六百七十九萬石諸路留三年之儲)¶
景祐元年十月庚申罷江淮制置發運使命淮南轉運¶
兼領寳元元年八月丁卯復置楊日嚴楊告為之　天¶
聖四年閏五月戊申初定江淮發運司嵗漕米課六百¶
<pb:KR3k0032_WYG_182-31a>¶
萬斛(嘉祐以前嵗運六百萬石欠折不過六七萬石元/祐六年運四百五十餘萬石欠折約三十餘萬石)¶
(蘇軾論綱/運五&KR0102;)　寳元元年賈昌朝言臣嘗掌京廩計江淮¶
嵗運糧六百餘萬以一嵗之入僅能充朝廷之用三分¶
二在軍旅一在冗食(東南六路汴河嵗漕六百萬石浮/江泝淮更數千里計其費率數石)¶
(而致/一石)　慶厯三年五月江淮嵗漕不給諸大臣以為憂¶
樞副范仲淹言國子博士許元可獨倚辦辛未擢江浙¶
荆湖發運判官元曰以六路七十二州之粟不能足京¶
師吾不信也命瀕江州縣留三月糧餘悉發之逺近以¶
<pb:KR3k0032_WYG_182-31b>¶
次相補引千餘艘轉漕而西京師足食皇祐二年十一¶
月壬辰賜元進士出身上謂輔臣曰發運使總六路八¶
十一州軍之廣宜得人而久任之元在職十三年四年¶
二月戊寅上謂輔臣曰東南嵗比不登嘗詔損嵗漕百¶
萬石今發運使施昌言許元欲分往江浙調發軍儲必¶
謀誅剥求羡餘以希進因詔遵前詔母科率元請以六¶
路轉運司自&KR0032;五月丁卯詔仍舊制嘉祐三年十一月¶
庚寅詔曰國家建都河汴仰給江淮六路所供之租各¶
<pb:KR3k0032_WYG_182-32a>¶
輸於真楚度支所用之數悉集於京師以發運司總其¶
綱條以轉運使斡其嵗入荆湖舟楫回載海鹽淮汴舳¶
艫不涉江路方冬閉塞役卒少休近嵗因循兹事遂廢¶
吏縁為蠧人實告勞始自五年令諸道據年額赴真楚¶
泗州轉般倉復運鹽歸本路不得撥裏河鹽糧綱往諸¶
路初許元言汴船不出外江比嵗糧船大半為雜般綱¶
沉失者多從元議降是詔(慶厯七年八月十二日詔發/運副使許元令久任嘉祐三)¶
(年十月二十七日詔發運使孫長卿令久任/治平四年十月一日副使張芻為使令久任)　發運一¶
<pb:KR3k0032_WYG_182-32b>¶
司其制始於淳化而備於皇祐之後權六路豐凶而行¶
平糴之法一員在真州督江浙等路糧運一員在泗州¶
趣自真州至京糧運(四河之漕汴為重二發運/之權江淮為重治真州)　造船¶
之法六路之船以供江外之綱淮南之船以供入汴之¶
綱常六千隻一舟之運嵗常千石人船之力有餘不勞¶
而辦　祖宗設制置發運司盖始于王朴之議朝廷捐¶
數百萬緡以為糴本使總六路之計通融移用與三司¶
為表裏以給中都六路豐凶不常稔則増糴以充漕計¶
<pb:KR3k0032_WYG_182-33a>¶
饑則罷糴使輸折斛錢上下俱寛而京師不乏轉般之¶
法始於唐裴耀卿成於劉晏國朝舊制江湖運舟至儀¶
真(昔揚/子也)入轉般倉復載鹽以歸(諸路嵗得鹽課無慮數/十萬緡以充經費故漕)¶
(計不乏横斂不加/於民而上下裕矣)又以運舟自儀真漕河由汴達于都¶
邑六路八十四州漕京師凡六百萬石自仁宗朝至崇¶
寧初發運司常有六百餘萬石米百餘萬緡之蓄真泗¶
二倉常有數千石之儲自胡師文以糴本為羡餘以獻¶
而轉般無一年之儲崇寧三年七月己亥曾孝廣立直¶
<pb:KR3k0032_WYG_182-33b>¶
達之法雖湖南北亦直至京師因毁淮南轉般倉既行¶
直達而鹽法随變(改為/鈔鹽)太倉積粟充溢増置延豐倉于¶
外發運使以應奉充職自錢鹽之法行課歸&KR0358;務諸路¶
無所得漕計日以不給上下俱受其&KR0102;轉般與鹽法相¶
因鹽法既變回舟無所得舟人逃散船必隨壞大觀三¶
年十月詔復行轉般而終不克宣和六年十一月詔盧¶
宗原興復轉般曽鞏曰宋興承周制置集津之運轉關¶
中之粟以給大梁用侯贇典其任及收南北之地興國¶
<pb:KR3k0032_WYG_182-34a>¶
初始漕江淮四五百萬石至汴至道間楊允恭漕六百¶
萬石自此嵗増廣焉　周邦彦汴都賦越舲吳艚官艘¶
賈舶閩謳楚語風帆雨楫聨翩方載鉦鼓鏜鎝人安以¶
舒國賦應節(自淮而南邦國之/所仰百姓之所輸)　紹興二年三月戊戌¶
罷江淮發運使以其錢帛赴行在祖宗時發運司嵗漕¶
江湖粟六百萬斛即真&KR0045;楚泗置轉般倉泝流摺運以¶
贍中都且因豐凶而平其糴至是省之八年四月丁丑¶
户侍李彌遜言不必盡循舊制當於經費之外給糴本¶
<pb:KR3k0032_WYG_182-34b>¶
數百萬緡復置一司廣行儲積詔吏户部修具(㑹要二/十二日)¶
(議復/置)六月乙卯朔(㑹要十/八日)徽猷閣待制程邁為江淮荆¶
浙閩廣等路經制發運使専掌糴事降本錢四百萬十¶
二月辛未參政李光請罷發運司令户部侍郎專領九¶
年正月丁酉(十六/日)復廢戊戌以户部侍郎梁汝嘉兼經¶
制使(去發運/二字)乾道六年三月虞允文奏復之己卯(二十/八日)¶
以户侍史正志為都大發運使江州置司降緡錢三百¶
萬為糴本十二月癸酉(二十/八日)復廢嘉熙三年復置以平¶
<pb:KR3k0032_WYG_182-35a>¶
江守臣兼寳祐五年十月兼發運大使¶
　　　乾徳轉運使¶
乾徳元年正月以沈義倫為京西韓彦卿為淮南轉運¶
使諸道置轉運始見此興國三年四月諸道置轉運判¶
官(景徳三年十二月三司使丁謂始立/比較轉運之法皇祐元年置考課院)　東萊吕氏曰¶
國初轉運使專主糧餉太祖時高防邊光範滕白沈義¶
倫何幼冲劉仁遂曹翰胡玩太宗時劉保勲樂冲郭泌¶
王在田崔邁(水路/判官)皆縁用武以餽運也開寳五年命參¶
<pb:KR3k0032_WYG_182-35b>¶
政薛居正吕餘慶提舉諸州水陸轉運使累朝以武臣¶
文臣任帥守而兼漕事始轉運一司廢置初無定制興¶
國二年而後邊防盗賊刑訟金榖按廉之任皆委轉運¶
使又節次以天下土地形勢分路而治繼増判官以京¶
官為之於是轉運使於一路之權無所不總慶厯中帶¶
按察使後二年罷¶
　　　開寳更漕運法¶
三年秋(寳訓以為/二年春)有司言倉儲止及明年二月皇弟開¶
<pb:KR3k0032_WYG_182-36a>¶
封尹召陳從信問其事對曰楚泗至京千里舊一嵗三¶
運今若運米入船與入倉各宿儲運無淹留則嵗可増¶
一運募民船堅實者運糧其損敗者任民自載則公私¶
俱濟又京師米貴官乃定價商賈無至者若聽其自便¶
則四方奔凑米多而價自賤上從其言於是事集¶
　　　宋朝水運　太平興國四河漕運(亦見河渠/及倉庾)¶
㑹要凡水運自江淮兩浙湖南北運每嵗租糴至真&KR0045;¶
楚三州置轉般倉受納調舟計綱泝流入汴至京師發¶
<pb:KR3k0032_WYG_182-36b>¶
運使領之(或云真泗二州置轉般倉江船不入汴者納/於二倉迴運官鹽給舟人  真楚等州共有)¶
(轉般/七倉)諸州錢帛雜物軍器上供亦如之陜西菽粟自黄¶
河三門㳂流入汴至京師三門白波發運使判官催綱¶
領之陳潁許蔡光夀諸州粟帛自石塘思民河㳂泝而¶
至催綱領之(周顯徳六年引閔/水入蔡河通漕運)京東諸州粟帛自廣濟¶
河而至催綱領之(顯徳二年於京城西引水入五丈/河連于濟  藝祖開國首浚諸河)四¶
河所運國初未有定數太平興國六年始制汴河嵗運¶
江淮米三百萬石豆百萬石黄河粟五十萬石豆三十¶
<pb:KR3k0032_WYG_182-37a>¶
萬石惠民河粟四十萬石豆二十萬石廣濟河粟十二¶
萬石凡五百五十萬石至道初汴運米五百八十萬石¶
祥符初七百萬石此最登之數也又廣南金銀香藥犀¶
象百貨陸運至䖍州而水運入京師天禧末諸州軍水¶
運陸運上供金帛緡錢十三萬一千餘珠寳香藥三十¶
七萬五千斤河北衛州東北有御河至乾寧軍運軍食¶
餽邊亦有使臣主之川益諸州布自嘉州水運至荆南¶
遣綱送京師嵗六十六萬分十綱江湖浙建茶亦水運¶
<pb:KR3k0032_WYG_182-37b>¶
送㳂江&KR0358;務(諸州嵗造船至道末三千三百/三十七艘天禧末減四百二十)　景徳三¶
年江淮漕米増至六百萬　祥符二年四月壬辰江淮¶
發運李溥言江淮廪粟除留州約支三年外當上供者¶
凡一千二百餘萬石每嵗水運止五百萬今嵗及七百¶
萬望少損其數　天聖四年臣僚吳耀卿言咸平景徳¶
中嵗漕江淮米不過四百五十萬石近年増至六百五¶
十萬請約舊數立為中制閏五月戊申詔嵗課六百萬¶
石(一本云嵗以五百五十萬為額東沈括曰發運司嵗/六百萬石淮南一百三十萬江  一百萬江西一百)¶
<pb:KR3k0032_WYG_182-38a>¶
(二十萬湖南六十五萬湖北三十五萬兩/浙一百五十萬通餘羡入六百二十萬)　按張方平¶
奏廣濟河上供額六十二萬石(實五十/萬石)惠民河額六十¶
萬石(實五十五萬石嘉祐/元年請減十五萬石)黄河馬料三十萬石汴河額¶
六百萬石(康定後有折納/又撥以賑濟)　慶厯四年三月辛未省廣¶
濟河嵗漕軍儲二十萬石¶
　　　嘉祐漕運十四䇿¶
元年八月癸亥以張方平為三司使既對畫漕運十四¶
䇿上供斛斗不得折錢諸路灾傷不得截撥上供廣濟¶
<pb:KR3k0032_WYG_182-38b>¶
河上供不得折錢帛惠民河上供減十五萬石只令運¶
二十萬黄河年額馬料三十萬石般運到京汴河漕輓¶
令般粳米年退錢一項充糴本通漕運當令河道䟽通¶
折中倉坐倉収糴事簡利博京師河北兵就糧淮南京¶
東㨂剰員租税視凶穰弛斂發運使屬官久任補填綱¶
欠今日之埶國依兵而立兵以食為命食以漕運為本¶
宰相富弼讀奏于上前晝漏盡十刻上太息稱善弼曰¶
此國計大本也悉如新啓施行其後未期年而京師有¶
<pb:KR3k0032_WYG_182-39a>¶
五年之蓄　二年十一月十三日(乙/酉)詔三司以來春開¶
漕運河此十四䇿之一¶
　　　元豐清河輦運¶
初廣濟河置渠通漕嵗六十二萬石以旱不通置輦運¶
司元豐五年二月十一日罷之移上供物於淮陽軍界¶
入汴名為清河輦運司命張士澄提舉七年八月置斗¶
門復通廣濟河以漕　南屯北壘雲布鶴列章溝虎威¶
環拱離衛蠻君夷長國官郡計奉琛執幣來觀厥光輪¶
<pb:KR3k0032_WYG_182-39b>¶
運輻湊充岐衍術嘉倉細栁殆不足以擬之　騰波沄¶
沄靡悍靡激萬舶連檣艫銜軸接順流而行飈趠雲駛¶
百里瞬息篙工檝師嘯歌卧至輸粟太倉陳陳如京¶
千夫雲萃萬臿雲連乃墾乃闢乃宣乃理支分股引澹¶
為安流犀舟利楫百舍一赴　吳檣蜀艦沄泝夷懌謳¶
謡載路駭若神設　畚挶雲興綆臿麇集　在漢之世¶
開南山渠鑿褒斜道在唐之世開三門山鑿廣運潭或¶
利船漕或資田溉著在史冊炳炳如丹(漕/渠)¶
<pb:KR3k0032_WYG_182-40a>¶
　¶
　¶
　¶
　¶
　¶
　¶
　¶
　¶
<pb:KR3k0032_WYG_182-40b>¶
　¶
　¶
　¶
　¶
　¶
　¶
　¶
　玉海卷一百八十二¶
