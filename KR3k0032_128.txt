#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百二十八
#+PROPERTY: JUAN 卷一百二十八
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百二十八
<pb:KR3k0032_WYG_128-1a>¶
欽定四庫全書¶
　玉海卷一百二十八¶
　　　　　　　　　　　　宋　王應麟　撰¶
　官制¶
　　儲官(訓導東宫事附/)¶
　賈誼作保傅傳其言有曰天下之命繋於太子太子¶
　之善在於早諭教與選左右教得而左右正則太子¶
　正太子正而天下定矣此天下之至言萬世不可易¶
<pb:KR3k0032_WYG_128-1b>¶
　之定論也至論教諭之方必以孝仁禮義為本而條¶
　目之詳至於容貌詞氣之微衣服器用之細纎悉曲¶
　折皆有法度一有過失則史書之䇿宰徹其膳而又¶
　有進善之旌誹謗之木敢諫之鼓瞽史誦詩工誦箴¶
　諫士傳民語必使至於化與心成中道若性而猶不¶
　敢怠其選左右之法則有三公之尊有三少之親有¶
　道有充有弼有承上之必得周公太公召公史佚之¶
　流乃勝其任下之猶必取孝悌博聞有道術者不幸¶
<pb:KR3k0032_WYG_128-2a>¶
　一有邪人厠其間則必逐而去之是以太子朝夕所¶
　與居處出入左右前後無非正人未嘗見一惡行此¶
　三代之君所以有道之長也當誼之時已病此法之¶
　不備然攷孝昭之詔猶知誦習誼之所言而不忘先¶
　王之意降及近世帝王教子之法益疎略矣¶
　　　周三公三少　二傅　四輔¶
漢賈誼傳(新書大戴禮/保傅篇同)昔者成王幼在襁褓之中召公¶
為太保周公為太傅太公為太師保保其身體傅傅之¶
<pb:KR3k0032_WYG_128-2b>¶
德義師道之教訓此三公之職也於是為置三少皆上¶
大夫也曰少保少傅少師是與太子宴者也故乃孩提¶
有識三公三少因明孝仁禮義以道習之逐去邪人不¶
使見惡行於是皆選天下之端士孝悌博聞有道術者¶
以衛翼之使與太子居處出入故太子迺生而見正事¶
聞正言行正道左右前後皆正人也及既冠成人免於¶
保傅之嚴則有記過之史徹膳之宰云云　文王世子¶
凡三王教世子必以禮樂禮樂交錯於中發形於外是¶
<pb:KR3k0032_WYG_128-3a>¶
故其成也懌恭敬而温文立太傅少傅以養之欲其知¶
父子君臣之道也太傅審父子君臣之道以示之少傅¶
奉世子以觀太傅之德行而審喻之(太傅以身教/少傅以言教)太傅¶
在前少傅在後(在學/時)入則有保出則有師(燕居出/入時)是以¶
教喻而德成也(以有四人/維持之)師也者教之以事而喻諸德¶
者也(天下無事/外之德)保也者慎其身以輔翼之而歸諸道也¶
(天下無身/外之道)記曰虞夏商周有師保有疑丞設四輔及三¶
公不必備唯其人語使能也君子曰德德成而教尊教¶
<pb:KR3k0032_WYG_128-3b>¶
尊而官正官正而國治世子之記曰朝夕至于大寢之¶
門外云云　大戴禮保傅篇明堂之位曰篤仁而好學¶
多聞而道順天子疑則問應而不窮者謂之道道者導¶
天子以道者也常立於前是周公也誠立而敢斷轉善¶
而相義者謂之充充者充天子之志也常立於左是太¶
公也絜㢘而切直正過而諫邪者謂之弼弼者弼天子¶
之過者也常立於右是召公也博聞彊記捷給而善對¶
者謂之承承者承天子之遺忘者也常立於後是史佚¶
<pb:KR3k0032_WYG_128-4a>¶
也故成王中立而聽朝則四聖維之是以慮無失計舉¶
無過事殷周之長久其輔翼天子有此具也注立道於¶
前處承於後置充於左列弼於右順名義也道者有疑¶
則問或謂之疑充者輔善或謂之輔　通典太子師保¶
二傅殷周已有(太傅少/傅也)　後漢楊終傳禮制人君之子¶
年八嵗為置少傅教之書計以開其明十五置太傅教¶
之經典以道其志　樊準傳上疏曰賈誼有言人君不¶
可以不學故雖成王賢主崇明師傅　唐于志寧&KR0019;周¶
<pb:KR3k0032_WYG_128-4b>¶
王升儲見正毛畢漢帝居震取資黄綺姬旦抗法於伯¶
禽賈生陳事於文帝莫不殷勤於端士懇切於正人¶
　　　周世子齒於學　學正　父師¶
文王世子仲尼曰昔者周公攝政踐阼而治抗世子法¶
於伯禽使之與成王居欲令成王之知父子君臣長幼¶
之義也行一物而三善皆得者唯世子而已其齒於學¶
之謂也故世子齒於學國人觀之曰将君我而與我齒¶
讓何也曰有父在則禮然然而衆知父子之道矣其二¶
<pb:KR3k0032_WYG_128-5a>¶
曰有君在則禮然然而衆著於君臣之義矣其三曰長¶
長也然而衆知長㓜之節矣父子君臣長幼之道得而¶
國治語曰樂正司業父師司成一有元良萬國以貞世¶
子之謂也(文王世子又云其登/餕獻受爵則以上嗣)　文選王融曲水詩序¶
入虎闈而齒胄李善注蔡邕明堂月令論曰周官有門¶
闈之學　周禮諸子(下大夫/二人)掌國子之倅國有大事則¶
帥國子而致於太子唯所用之　郊特牲天子之元子¶
士也天下無生而貴者也(晉閻瓚云按古典太子/居以士禮與國人齒)¶
<pb:KR3k0032_WYG_128-5b>¶
　　　周庶子官(又見宗官類/)¶
燕義周天子之官有庶子官(注庶子猶諸子也周禮/諸子之官司馬之屬)職¶
諸侯卿大夫士之庶子之卒掌戒令教治别其等正其¶
位國有大事則率國子而致於太子唯所用之凡國之¶
政事國子存游卒使之修徳學道春合諸學秋合諸射¶
以考其藝而進退之　夏官諸子下大夫二人注或曰¶
庶子燕禮有庶子官疏天子謂之諸子諸侯謂之庶子¶
　文王世子古者庶子之官治而邦國有倫衆鄉方矣¶
<pb:KR3k0032_WYG_128-6a>¶
　康誥外庶子訓人注在外掌衆子之官主訓民者疏¶
即周官云諸子文王世子云庶子也以致教諸子故為¶
訓人周禮諸子之官亦是王朝之臣言在外者對父子¶
兄弟為外惟舉庶子之官者以其教訓公卿子弟最為¶
急也鄭&KR0007;以訓人為師長¶
　　　晉太傅　楚師保傅　(諸侯世子/)¶
晉語羊舌肸習於春秋以為太傅(平/公)文公謂胥臣¶
曰吾使陽處父傅驩也其能善之乎曰是在驩也昔文¶
<pb:KR3k0032_WYG_128-6b>¶
王在傅弗勤處師不煩事王不怒敬友二虢而惠慈二¶
蔡及其即位也詢于八虞而咨于二虢度于閎夭而謀¶
于南宫諏于蔡原而訪于辛尹重之以周召畢榮是則¶
文王匪專教誨之力也(賈誼新書周文王使/太公望傅太子發)　楚語鍾¶
儀曰其為太子也師保奉之以朝于嬰齊而夕于側也¶
(共/王)莊王使士亹傅太子葴(恭王/名)曰賴子之善善之也對¶
曰夫善在太子問於申叔時叔時曰教之春秋教之世¶
教之詩禮樂教之令教之語教之故志教之訓典教備¶
<pb:KR3k0032_WYG_128-7a>¶
而不從者非人也　秦亦有太子師傅　趙使周紹傅¶
王子曰詩云立傅以行教少以學義之經也¶
　　　漢太子太傅　少傅　家令　門大夫　先馬¶
　　　　中庶子　舍人　侍講　詹事¶
表太子太傅少傅古官屬官有太子門大夫庶子(應劭/曰皆)¶
(員五人秩六百石中燕禮獻庶子于阼階上注世子之/官也  史記虢有  庶子秦中庶子&KR0041;  環濟要略曰)¶
(庶子主宫中授八次八舍之職/并諸吏之適子及支庶版籍)先馬(張晏曰員十六人/秩比謁者如淳曰)¶
(前驅也國語句踐親/為夫差先馬或作洗)舍人詹事秦官掌皇后太子家有¶
<pb:KR3k0032_WYG_128-7b>¶
丞(應劭曰詹省也給也臣瓚曰茂陵書/秩真二千石師古曰皇后太子各置)屬官有太子率¶
更家令丞僕中盾衛率厨廏長丞(張晏曰太子稱家故/曰家令臣瓚曰茂陵)¶
(中書家令秩八百石應劭曰中盾主周衛徼道秩四百/石如淳曰漢儀注衛率主門衛秩千石師古曰掌知漏)¶
(刻故曰率更以/上皆太子之官)　續志太子太傅職掌輔導太子禮如¶
師不領官屬(選注引應劭漢官儀曰太子太傅琢磨玉/質  宋志後漢省詹事太子官屬悉屬少)¶
(傅而太傅不/復領官屬)少傅二千石以輔導為職悉主太子官屬¶
(漢官曰員/吏十二人)門大夫六百石(漢官曰門大夫二/人選四府掾屬)職比郎将¶
舊有左右户将别主左右户直郎建武以來省之庶子¶
<pb:KR3k0032_WYG_128-8a>¶
四百石無員如三寺中郎洗馬比六百石員十六人職¶
如謁者太子出則當直者在前導威儀(選郎中補書/輿服志尚)¶
(陳忠奏門大夫職如諫大夫洗馬職如謁者故皆服/其服先帝之舊也門大夫冠兩梁進賢洗馬冠髙山)舍¶
人秩二百石無員更直宿衛如三寺郎中(漢官曰十三/人選良家子)¶
(孫/)中庶子六百石五人職如侍中率更令一人千石主¶
庶子舍人更直職似光禄家令一人千石主倉榖飲食¶
職似司農少府(晁錯傳注臣瓚曰茂陵中/書太子家令秩八百石)僕一人千石¶
主車馬職如太僕中盾一人四百石主周衛徼循(哀帝/由定)¶
<pb:KR3k0032_WYG_128-8b>¶
(陶王為太子數遣中盾/請問近臣注盾讀曰允)衛率一人四百石主門衛廏長¶
一人四百石主車馬倉令一人六百石主倉榖食官令¶
一人六百石主飲食並屬少傅(凡初即位未有太子官/屬皆罷唯舍人不省領)¶
(屬少/府)¶
　太傅　叔孫通張相如石奮慶衛綰丙吉蕭望之¶
　嚴彭祖疏廣卜式黄霸林尊師丹夏侯勝韋元成¶
　後漢張湛張佚王丹杜喬¶
　少傅　留侯王臧疏廣受周堪張譚匡衡夏侯建¶
<pb:KR3k0032_WYG_128-9a>¶
　千秋後漢桓榮焉張興王丹¶
　家令晁錯疏受(以賢/良舉)¶
　洗馬　汲黯(孝景時為太子/洗馬以嚴見憚)司馬安¶
　中庻子　史丹(元帝為/太子時)王商(以肅/敬稱)馮野王金敞歐陽¶
　地餘(以書授/太子)劉軼(昆之子/永平中)¶
　庶子　王生蕭育傅喜¶
　舍人　周仁晁錯鄭當時公孫賀聞人通(漢以舍人/論石渠)¶
　董賢侯霸(成帝/時)袁良(平帝/時)淳于恭子孝(肅宗/時)袁敞黄¶
<pb:KR3k0032_WYG_128-9b>¶
　瓊¶
　詹事　宋畸竇嬰壺遂(深中/篤行)孔霸馬宫鄭莊韋賢許¶
　商¶
　門大夫　晁錯孟但(廣川受易為/太子門大夫)金欽(舉明經為/門大夫)¶
惠帝紀太子御驂乘賜爵五大夫舍人滿五嵗二級¶
　列傳張良上謂子房彊卧傅太子上欲易太子良及¶
叔孫太傅諫不聽及宴置酒太子侍四人者從太子年¶
皆八十餘須睂皓白衣冠甚偉上迺驚曰煩公幸卒調¶
<pb:KR3k0032_WYG_128-10a>¶
䕶太子(吳張儼曰髙祖初基引張良叔孫通出為師保/入與朝政  梁明山賓等曰昔漢惠為太子髙)¶
(祖因敕蕭曹張陳同/吾時人皆加殊敬)　石奮文帝選可為傅者皆推奮¶
為太子太傅　張歐孝文時以治刑名侍太子　晁錯¶
受尚書伏生所詔以為太子舍人門大夫遷博士上書¶
言皇太子所讀書多矣而未深知術數願擇聖人之術¶
可用今世者以賜太子上善之於是拜太子家令太子¶
家號曰智囊(服䖍曰太/子稱家)　疏廣地節二年立皇太子選¶
丙吉為太傅廣為少傅(遷太/傅)平恩侯白使其弟舜監䕶¶
<pb:KR3k0032_WYG_128-10b>¶
太子家上以問廣曰太子國儲副師友必天下英俊不¶
宜獨親外家且太子自有太傅少傅官屬已備今復使¶
舜䕶太子家視陋非所以廣太子德於天下也上善其¶
言(順帝立太子居承光宫/以侍御史种暠監䕶)　疏受以賢良舉為太子家¶
令好禮恭謹敏而有辭宣帝幸太子宫受迎謁應對及¶
置酒宴奉觴上夀辭理閒雅上甚驩恱頃之拜為少傅¶
太子每朝因進見太傅在前少傅在後父子並為師傅¶
朝廷榮之在位五嵗皇太子年十二通論語孝經遂上¶
<pb:KR3k0032_WYG_128-11a>¶
疏乞骸骨歸觀者皆曰賢哉二大夫　嚴彭祖遷太傅¶
㢘直不事權貴　蕭望之為太傅以論語禮服授皇太¶
子元帝詔曰國之将興尊師而重傅望之傅朕八年道¶
以經術厥功茂焉　周堪為少傅以孔霸為太中大夫¶
授太子　張敞元帝即位鄭朋薦敞先帝名臣宜傅輔¶
太子上以問蕭望之望之以敞非師傅之器　王褒宣¶
帝令褒等虞侍太子朝夕讀誦竒文　史丹元帝以丹¶
舊臣皇考外屬詔丹䕶太子家贊曰丹之輔道副主掩¶
<pb:KR3k0032_WYG_128-11b>¶
惡&KR0045;美雖宿儒達士無以加焉　儒林傳平帝時増元¶
士之子得受業如弟子嵗課乙科二十人為太子舍人¶
(袁良平帝時舉明/經為太子舍人)　後傳班彪建武十九年東宫初建¶
師保多闕彪上言漢興太宗使鼂錯道太子以法術賈¶
誼教梁王以詩書及至中宗亦令劉向王褒蕭望之周¶
堪之徒以文章儒學保訓東宫以下莫不崇簡其人就¶
成德器今皇太子雖結髮學問而傅相未置賢才宜博¶
選名儒有威重通政事者以為太子太傅東宫及諸王¶
<pb:KR3k0032_WYG_128-12a>¶
國備置官屬舊制太子食湯沐十縣設周衛交㦸五日¶
一朝因坐東箱省視膳食其非朝日使僕中允旦旦請¶
問而已明不媟黷廣其敬也上納之　桓榮建武十九¶
年顯宗始立為皇太子選求明經擢榮弟子豫章何湯¶
為虎賁中郎将以尚書授太子世祖問湯本師為誰曰¶
沛國桓榮帝即召榮令說尚書甚善之拜為議郎賜錢¶
十萬使入授太子帝常令榮止宿太子宫積五年榮薦¶
門下生九江胡憲侍講乃聽得出旦一入而已榮嘗病太¶
<pb:KR3k0032_WYG_128-12b>¶
子朝夕遣中傅問病後愈復入侍講二十八年大㑹百¶
官詔問誰可傅太子者皆言太子舅隂識可博士張佚¶
正色曰今陛下立太子為隂氏乎為天下乎帝稱善曰¶
置傅以輔太子也今博士不難正朕況太子乎即拜佚¶
為太子太傅而以榮為少傅賜以輜車乘馬　張興習¶
梁丘易永平十年拜太子少傅顯宗數訪問經術¶
桓焉安帝永寧中為太子少傅贊曰父子兄弟代作¶
帝師¶
<pb:KR3k0032_WYG_128-13a>¶
　　　漢授太子經　侍講¶
儒林傳武帝詔太子受公羊春秋太子既通復私問榖¶
梁而善之　列傳蕭望之為太傅以論語禮服授皇太¶
子　歐陽髙孫地餘以太子中庶子授太子(尚/書)　孔霸¶
宣帝時為大中大夫以選授皇太子經(霸治/尚書)遷詹事元¶
帝即位以師賜爵號褒成君　張禹初元中立皇太子¶
而博士鄭寛中以尚書授太子(儼然総五經之&KR0396;論立/師傅之顯位谷永云)¶
薦言禹善論語詔令禹授太子論語　後傳劉昆受¶
<pb:KR3k0032_WYG_128-13b>¶
施氏易建武二十三年為光禄勲令入授皇太子及諸¶
王小侯五十餘人子軼傳昆業永平中為太子中庶子¶
　桓榮弟子何湯以尚書授太子世祖復召榮令說尚¶
書榮薦門下生胡憲侍講榮為少傅以太子經學成¶
畢上疏謝曰臣師道已盡皆在太子謹遣掾臣汜再拜¶
歸道太子報書曰莊以童&KR0041;學道九載而典訓不明云¶
云三十年拜為太常顯宗即位尊以師禮乘輿嘗幸太¶
常府令榮坐東面設几杖㑹百官東平王蒼以下及榮¶
<pb:KR3k0032_WYG_128-14a>¶
門下數百人天子親自執業每言輙曰太師在是　鍾¶
興受嚴氏春秋光武召見問以經義善之遷左中郎将¶
詔令定春秋章句去其復重以授皇太子又使宗室諸¶
侯從興受章句封闗内侯興以無功不受帝曰生教訓¶
太子及諸王侯非大功邪興曰臣師丁恭於是復封恭¶
興終不受爵　郅惲光武令惲授皇太子韓詩侍講殿¶
中　包咸舉孝㢘為郎中建武中入授皇太子論語又¶
為其章句永平五年遷大鴻臚每進見錫以几杖經傳¶
<pb:KR3k0032_WYG_128-14b>¶
有疑輙遣小黄門就舍質問顯宗以咸有師傅恩而素¶
清苦常特賜珍玩子福拜郎中亦以論語入授和帝¶
鄭衆建武中皇太子及山陽王因梁松以縑帛聘衆欲¶
為通義引籍出入殿中衆辭不受　桓郁(榮/子)以虎賁中¶
郎将永平十五年入授皇太子經遷越騎校尉詔敕太¶
子諸王各奉賀致禮郁數進忠言多見納録　張酺¶
字孟侯永平九年置五經師酺以尚書教授數講於¶
御前除為郎賜車馬衣裳遂令入授皇太子為人質直¶
<pb:KR3k0032_WYG_128-15a>¶
守經義毎侍講閒隙數有諫正之辭以嚴見憚(太子家/時為奢)¶
(侈物未嘗/不正諫)酺出後帝每見諸王師傅常言張酺前入侍¶
講屢有諫正誾誾惻惻有史魚之風元和二年幸東郡¶
引酺及門生並㑹庭中帝先備弟子之儀使酺講尚書¶
一篇而後修君臣之禮　召馴建初元年以韓詩遷騎¶
都尉侍講肅宗拜左中郎將入授諸王帝嘉其義學¶
曹騰侍皇太子書¶
　　　漢思賢苑(文/帝)　博望苑(武/帝)　龍樓門¶
<pb:KR3k0032_WYG_128-15b>¶
見後¶
　　　漢保傅傳(又見前/)¶
見傳類　新書有傅職保傅容經胎教四篇大戴禮之¶
保傅葢錯出諸此　蔡邕明堂論引禮記保傅篇¶
　　　漢皇太子生賦　洞簫賦(見前/)¶
枚臯傳武帝春秋二十九乃得皇太子羣臣喜臯與東¶
方朔作皇太子生賦及立禖祝　生禖作賦步障裁詩¶
並太子生日事　魏陳王植皇子生頌夏侯元皇嗣賦¶
<pb:KR3k0032_WYG_128-16a>¶
見初學記¶
　　　漢四章歌詩¶
崔豹古今注日重光月重輪羣臣為漢明帝所作也明¶
帝為太子樂人作歌詩四章以贊太子之德一曰日重¶
光二曰月重輪三曰星重輝(六帖作/山重暉)四曰海重潤漢未¶
其二章亡舊說云天子之德光明如日規輪如月衆輝¶
如星沾潤如海太子皆比德焉故云重　梁劉孝威重¶
光詩戴暠月重輪行¶
<pb:KR3k0032_WYG_128-16b>¶
　　　漢太子謁廟¶
輿服志安帝立皇太子太子謁髙祖廟世祖廟門大夫¶
從冠兩梁進賢洗馬冠髙山侍御史任方奏請非乘從¶
時皆冠一梁不宜以為常服事下有司尚書陳忠奏門¶
大夫職如諫大夫洗馬職如謁者故皆服其服先帝之¶
舊也方言可寢奏可(謁者古者/一名洗馬)¶
　　　魏贊述太子賦¶
魏志注魏略曰卞蘭獻賦贊述太子德美太子報曰作¶
<pb:KR3k0032_WYG_128-17a>¶
者不虚其辭受者必當其實此賦豈吾實哉　藝文類¶
聚載贊述太子賦曰著典憲之髙論作叙懽之麗詩道¶
無深而不測術無細而不敷乃作頌曰明明太子既㪫¶
且聡博聞強記聖思無雙猗之左右如虎如龍八俊在¶
側旁無䛕凶研精書籍留思異同表曰所作典論及諸¶
賦頌沈思泉涌華藻雲浮博納多容海渟岳峙　梁¶
蕭曄獻儲德頌¶
　　　魏二傅　四友¶
<pb:KR3k0032_WYG_128-17b>¶
漢魏故事太子於二傅執弟子禮文帝為太子涼茂為¶
太傅何夔為少傅謂之二傅　六典注魏置太子文學¶
(魏武為/丞相)司馬懿為文學掾與陳羣吳質朱鑠並為世子¶
所信號為太子四友　吳太子登四友(左輔諸葛恪右/弼張休輔正顧)¶
(譚翼正/陳表)　梁簡文居監撫安陸侯(曅/)與新渝(暎/)建安(闕/)¶
南浦(推/)並預密宴號東宫四友　魏文帝在東宫太祖¶
曰荀公達人之師表當盡禮敬太子獨拜牀下¶
晉華常以選為太子賓友　漢任疏廣晉選山濤¶
<pb:KR3k0032_WYG_128-18a>¶
(少傅/)¶
　　　晉二傅　六傅¶
紀(兼/傳)武帝泰始三年正月丁夘立皇子衷為皇太子(惠/帝)¶
三月丁未以李憙為太子太傅魏明帝以後久曠東宫¶
制度廢闕詹事左右率庶子中舍人諸官並未置唯置¶
衛率令典兵二傅并攝衆事(晉初東宫不置詹事事由/一傅命諸公居之  太康)¶
(初衛瓘以司空領少傅傅任愷為少傅䕶太子箴/山濤少&KR0019;  齊王攸太  獻箴  傅&KR0007;有少傅)惠帝¶
太熙元年八月壬午立廣陵王遹(愍懐/太子)為皇太子愍懷¶
<pb:KR3k0032_WYG_128-18b>¶
建宫備六傅之職何劭為太子太師(避景帝諱/改為帥)王戎太¶
傅楊濟太保裴楷少師楊珧少傅(一作張華/為少傅)和嶠少保¶
(晉公卿禮秩曰時號太子六友文永平元年劉寔/為太保  志通省尚書事詹事  書關由六傅)元帝¶
太興元年正月庚午立子紹為皇太子(明/帝)賀循太傅(王/導)¶
(代/之)周顗少傅(置二傅而無師保曰太寧初荀崧領太傅/  選注山濤啟事  保傅不可不髙天下)¶
(之選羊祜克已復禮/東宮少事養徳而已)　宋志晉武太始五年詔太子拜¶
太傅少傅如弟子事師之禮二傅不得上疏曲敬　晉¶
東宫舊事太子於二傅執子弟禮二傅入見太子詣崇¶
<pb:KR3k0032_WYG_128-19a>¶
賢門迎太子為二傅拜各答拜入坐對坐(閭纘云漢太/子四皓為師)¶
(子房/為傅)¶
　　　晉庶子¶
宋志中庶子四人職如侍中漢東京員五人晉減為四¶
人秩六百石(呉顧譚/為之)　晉東宫舊事中庶子四人准侍¶
中若皇太子八宫與中舍人各一人更日直永福坊¶
(武帝初置應正孔恂為之咸郭奕鄭默裴顧鄧攸鄒湛/丈立棗據王衍湛為之    寧二年十二月召處士皇)¶
(甫謐為之嶠元帝以鄧攸孔衍卞壼為之同顔含以篤/行選  温  數規諫獻侍臣箴  通典班  二令四率)¶
<pb:KR3k0032_WYG_128-19b>¶
(云山濤啟事/  東宫顯選)　宋志庶子四人職比散騎常侍中書監¶
令晉制也漢西京員五人東京無員職如三舍中郎古¶
者諸侯世子有庶子之官秦因其名秩四百石¶
　　　晉五率(又見兵制/)¶
通典衛率府秦官漢因之屬詹事後漢主門衛徼循衛¶
士而屬少傅魏因之晉武時東宫置衛率初曰中衛率¶
泰始五年分為左右衛率各領一軍惠帝時又加前後¶
二衛率成都王穎為太弟又置中衛率是為五率江左¶
<pb:KR3k0032_WYG_128-20a>¶
已後多不置前後率孝武大元中又置止置左右二率¶
(晉太康八年詔曰太子家令率更令僕東宮之達官宜/進品第五與中庶子二率同  潘尼頌三率備衛  元)¶
(嘉中有四率通典中庶子班同三令四率之左率山/濤之子該褚翜右率向雄武韶傅詠吳隱  郭奕)¶
宋志太子左衛率七人右衛率二人五率職如三衛秦¶
時直云衛率漢因之主門衛晉初曰中衛率太始分為¶
左右各領一軍恵帝時東宫加置前後二率成都王穎¶
為太弟又置中衛是為五率江左省前後二率大元中¶
又置皆有丞晉初置宋止置左右二率秩舊四百石太¶
<pb:KR3k0032_WYG_128-20b>¶
子屯騎步兵翊軍三校尉各七人並宋初置屯騎步兵¶
因臺校尉翊軍晉太康初置始為臺校尉以唐彬居之¶
江左省(劉卞曰四率/精兵萬人)¶
　　　晉詹事(又見後/)¶
宋志太子詹事一人丞一人職比臺尚書令詹省也晉¶
初太子官屬通屬二傅咸寧元年復置詹事二&KR0019;不復¶
領官屬(晉公卿禮秩曰/泰始中立詹事)　後周置宫正宫尹隋開皇元¶
年更置詹事¶
<pb:KR3k0032_WYG_128-21a>¶
　　　晉少傅箴¶
傅&KR0007;太子少傅箴云金木無常方圎應形亦有櫽括習¶
與性成正人在側德義盈堂云云傅臣司訓　齊王攸¶
為太傅獻箴曰保相之才必擇賢明昔在周成旦奭作¶
&KR0019;　後周蕭圎肅為少&KR0019;作箴曰東序養德震方主器¶
三善既備萬國以正姬周長久實係元良嬴秦短祚亦¶
由少陽¶
　　　晉東宫侍講¶
<pb:KR3k0032_WYG_128-21b>¶
傳傅暢裴憲卞壼侍講東宫　庾亮侍講諫帝以韓子¶
賜太子　王恱亦侍講　杜夷元帝以為國子祭酒太¶
子凡三至夷舍執經問義　齊永明三年太子於崇正¶
殿講孝經　建元中率更令伏曼容侍太子講建武中¶
何佟之侍講　梁庾黔婁侍太子讀與中庶子殷鈞博¶
士明山賓等遞日講五經義(天監八年九月於夀安殿/講孝經論語講畢釋奠國)¶
(學/)　徐勉傳領中庶子侍東宫昭明太子於殿講孝經¶
臨川王宏尚書令沈約備二傅勉與祭酒張充為執經¶
<pb:KR3k0032_WYG_128-22a>¶
王瑩張稷栁憕王暕為侍講(天監元年十一月甲子立/皇子統為皇太子拜東宫)¶
(官屬文武皆入直永福省五年五月庚戌出居/東宫五日一朝十四年正月乙巳朔冠大赦)　陳天¶
嘉中顧越侍東宫讀¶
　　　晉宣猷堂¶
見後　太子宴元圃宣猷堂陸機賦詩曰體輝重光承¶
規景數茂德淵沖天姿玉裕蕞爾小臣振纓承華匪願¶
伊始惟命之嘉¶
　　　晉皇太子釋奠(詳見釋奠/)¶
<pb:KR3k0032_WYG_128-22b>¶
潘尼頌曰尊道遜齒降心下問鋪以金聲光以玉潤¶
袁曜釋奠詩曰南庠貴齒東學上親卑躬下問降禮師¶
臣員冠濟濟方領恂恂　宋何承天詩　顔延年詩尚¶
席函丈承疑奉帙侍言稱辭敦史秉筆　齊永明五年¶
冬太子臨國學親䇿試諸生問王儉曲禮毋不敬義(三/年)¶
(十月/釋奠)　王儉詩金鎔乃器水術伊瀾¶
　　　晉侍臣箴¶
温嶠侍臣箴均士抗禮以卑厥情入學齊齒言稱先生¶
<pb:KR3k0032_WYG_128-23a>¶
不以賢自盛不以貴為榮師傅是瞻正人在側屛彼佞¶
䛕納此亮直　齊王攸獻太子箴有固親以道修身以¶
敬之語¶
　　　晉東宫舊事　梁東宫新記(又見/下)　長春義記¶
　　　　唐春坊要録¶
唐志故事類張敞晉東宫舊事十卷(顧氏家訓引東宫/舊事又太平御覽)¶
(選注/引之)杜正倫春坊要録四卷儀注類梁蕭子雲東宫雜¶
事二十卷(選注引蕭子雲東宫雜記奏子雲傳遷太子/舍人撰東宫新記二十卷  之賜束帛  王)¶
<pb:KR3k0032_WYG_128-23b>¶
(僧孺撰東/宫新記)陸開明宇文愷東宫典記七十卷(隋志左庶/子宇文愷)¶
(撰十卷劉杳為通事舍人撰東宫新舊記/三      隋志皇儲故事二卷失姓名)經解類梁簡文¶
帝長春義記一百卷(隋志同及梁簡文以沈文阿為東/宫學士  撰長春義記使撮異聞)¶
(廣/之)　晉東宫舊事皇太子初拜有石山安車一建九旗¶
青色四馬有眊幢一鹵簿有黄麾太子大小㑹庭設三¶
廂樂舞六佾納妃四望車羽葆前後部鼓吹有織成衮¶
帶白玉佩步搖一具九鈿函盛之　通典魏収按東宫¶
舊事太子宴㑹多以西面為禮　唐㑹要開元六年侍¶
<pb:KR3k0032_WYG_128-24a>¶
中宋璟上表曰皇太子冠准東宫典記有上禮之儀謹¶
按上禮非古宜停¶
　　　宋東宫儀記¶
隋志儀注篇宋東宫儀記二十三卷宋新安太守張鏡¶
撰(劉孝綽等議/按東宫儀記)東宫新記二十卷蕭子雲撰(見/上)　南史¶
劉杳撰東宫新舊記三十卷　崇文目類書有青宫懿典¶
十五卷王純臣撰(宣和四年四月葉焕上/繼明集論総六十五卷)¶
　　　齊皇太子九言¶
<pb:KR3k0032_WYG_128-24b>¶
文選齊竟陵王子良行狀文惠太子養德東朝同符作¶
者爰造九言實該百行命公注解注竟陵王集有皇太¶
子九言注解言德言賢言親言生言静言昭言真言節¶
言義¶
　　　後魏東宫侍臣箴¶
後魏書宗欽仕河右為世子洗馬上東宫侍臣箴曰恢¶
恢&KR0007;古悠悠生民五才迭用經叙彛倫匡父維子弼君¶
伊臣顛而能扶屈而能伸昔在上聖妙鑒厥趣不曰我¶
<pb:KR3k0032_WYG_128-25a>¶
明而乖其度不曰我新而忽其故如彼在泉臨深是懼¶
如彼覆車望塗改步是以令問宣流英風逺布及於三¶
季道䘮紀遷桀起瓊臺紂醊糟山周滅妖姒羿䘮以田¶
險詖蔽其耳目鄭衛陳於其前怙才肆虐異端是纒豈¶
伊害身厥嗣殱焉茫茫禹跡畫為九區昆蟲鳥獸各有¶
巢居雲歌唐后垂拱美虞疎網改祝殷道攸敷龍盤應¶
德隋蛇銜珠勿謂無心識命不殊勿謂理絶千載同符¶
爰在子桓靈數攸臻儀形徐阮左右劉陳披文採友叩¶
<pb:KR3k0032_WYG_128-25b>¶
典問津用能重離襲曜魏鼎維新於昭儲后運應元籙¶
夕惕乾乾虚矜逺屬外撫幽荒内懷煢獨猶懼思不逮¶
逺明不遐燭君有諍臣庭立謗木本枝克昌永符天禄¶
微臣作箴敢吿在僕　文選注卞壼議曰太子所居宫¶
稱東宫不言太子官者二宫以東西為稱明是天子之¶
離宫使太子居之也¶
　　　後周皇太子箴¶
藝文類聚(初學/記同)後周王褒皇太子箴其畧云令問令望¶
<pb:KR3k0032_WYG_128-26a>¶
聞詩聞禮秋坊通夢春宫養德桓榮獻書荀攸觀則元¶
子為士齒卿命秩昔在周漢親賢保弼朝服寢門廻車¶
作室正陽君位元枝父道臣子所崇忠孝為寳文昌著¶
於前星主鬯由於守器庶僚司箴敢告閽寺(隋戴逵/亦有箴)¶
晉語胥臣曰夫教者因體能質而利之者也若川然有¶
原以卬浦而後大¶
　　　唐東宫三師官儀注¶
志太子太師太傅太保各一人從一品掌輔導太子每¶
<pb:KR3k0032_WYG_128-26b>¶
見迎拜殿門三師答拜每門必遜三師坐太子乃坐太¶
子出則備鹵簿以從(元稹教本書曰貞觀師傅皆宰相/兼領餘官亦時重選  貞觀十三)¶
(年正月戊午房&KR0007;齡為少師十六年九月丁巳魏徴為/太師帝曰當今忠謇無踰莭羽翼固矣十七年四月丙)¶
(戌立晉王為太子己丑司徒無忌太師司空&KR0007;齡太傅/特進蕭瑀為太保二十一日庚子上謂&KR0007;齡瑀曰三師)¶
(以德導人禮卑則太子無所取則於是詔撰三師儀注/太子出殿門迎先拜三師答拜每門遜三師坐太子乃)¶
(坐與三師書前名惶恐後名惶恐再拜十九年二月乙/夘髙士廉攝太傅帝欲岑文本兼攝辭詔五日一參東)¶
(宫太子答拜二十年四月甲子無忌&KR0007;齡瑀各辭調䕶/之職許之顯慶元年正月辛未立&KR0042;為太子甲申于志)¶
(寧為太傅四年四月丙辰為太師大厯十四年十二月/乙夘順宗立為太子禮重師傅見輙先拜元和元年四)¶
<pb:KR3k0032_WYG_128-27a>¶
(月初令太子師傅賓客詹事日二人待制左拾遺元稹/言師資保傅不疾廢眊瞶則休戎罷帥又以僻滯華首)¶
(之儒侍讀越月不得召願令皇子泊諸王齒胄講學行/嚴師問道之禮大和六年十一月甲子立永為太子詔)¶
(方從師傅授六經一二年後當齒胄國學七年路隋為/太師以中使為皇太子見太師禮儀使見隋於崇明門)¶
(開成三年三月庚午鄭/覃為太師王起少師)少師少傅少保各一人從二品¶
掌曉三師德行以諭皇太子奉太子以觀三師之道德¶
自太師以下唯其人不必備先天元年開府置令丞各¶
一人&KR0032;詹事府尋廢(季綱以直學拜少保髙祖手敕未/嘗不稱名貞觀四年七月癸酉蕭)¶
(瑀為少傅徽房&KR0007;齡加少師始詣東宫太子欲拜之進/不敢謁永  二年七月乙丑張行成兼少傅髙季輔兼)¶
<pb:KR3k0032_WYG_128-27b>¶
(少保于志寧兼少師顯慶元年七月癸未崔端禮為少/師龍朔二年八月壬寅許敬宗為少師開耀元年三月)¶
(辛夘劉仁軌兼少傅郝處俊為少保開元/八年姚崇為少保十七年源乾曜少傅)¶
　　　唐太子賓客東宫儀典¶
志太子賓客四人正三品掌侍從規諫贊相禮儀宴㑹¶
則上齒貞觀十八年以宰相兼賓客(永徽三年褚遂良/同三品兼  張文)¶
(瓘以侍中郝處俊以中書令劉/仁軌戴至德以左右僕射兼)開元中定員四人(通典/云象)¶
(四/皓)　㑹要顯慶元年正月十九日(甲/申)置賓客無員品選¶
髙名重德為之以侍中韓瑗中書令來濟禮部尚書許¶
<pb:KR3k0032_WYG_128-28a>¶
敬宗兼開元中始編入令置四員建中四年九月二十¶
五日加兩員(六典漢致四皓立博望苑則其義也登韋/安石崔馮裴漼賀知章栁冲徐堅薛  楊)¶
(元琰李尚隠鄭肅為之詔嗣吳王祗以宗室老為/之  元琰為賓客睿宗  設位東宮太子為拜)　杜¶
淹&KR0019;為御史大夫帝敕東宫儀典簿最悉聽淹裁¶
訂(貞觀元年/㕘議朝政)　肅宗紀乾元元年十月甲辰立成¶
王俶為太子舉忠正孝友堪東宫官者　劉洎上¶
書曰太子宗祧是繫晁錯上書令通政術賈誼奏¶
計務知禮教古者問安而退以廣敬也異宫而處以¶
<pb:KR3k0032_WYG_128-28b>¶
逺嫌也太宗敕洎與文本馬周遞日直東宫　咸亨元¶
年徐齊聃上疏曰成王與伯禽同業晉儲以師曠為友¶
皇太子可招尋園綺寤寐應劉(齊聃侍太子講修書芳/林門又侍太子諸王屬)¶
(文奉李泌/供  東宫)　元稹書曰願齒胄講業行嚴師問道之禮¶
　　　唐太子侍讀¶
志侍讀無常員掌講導經學太宗時晉王府有侍讀¶
(蕭德言許叔牙為之/袁承序以晉王友兼)及為太子亦置焉(徳言以&KR0042;文學/士兼  叔牙獻)¶
(詩纂義十篇太子冩付司經儲馬周薦李敬元召入崇/賢館侍讀  紬繹經誼以輔  業如張酺之嚴蕭徳言)¶
<pb:KR3k0032_WYG_128-29a>¶
(之敬望苑陪/遊肅成侍講)　孝敬在東宫髙智周賀敳王真儒侍讀¶
中宗則崔融(東朝表疏/多成于手)韋安石崔神慶明皇則張說講¶
友悌之書褚無量撰翼善之記(无量以司/業侍讀)開元中皇太¶
子及四王未就學褚无量以孝經論語五通獻帝乃選¶
郗常亨郭謙光潘元祥等為太子諸王侍讀(開元初十/王官引辭)¶
(學工書者入教亦為侍讀侍侯行/果薛令之侍讀  王逈質  讀書)肅宗初封陜王仁孝¶
好學元宗遣賀知章潘肅吕向皇甫彬邢璹等侍讀左¶
右德宗在春宫則張涉順宗則歸崇敬及子登馮伉(伉/對)¶
<pb:KR3k0032_WYG_128-29b>¶
(殿中賜/金紫服)梁肅孔述睿(諫議大/夫兼)憲宗則有陸質崔樞歸登¶
(登獻龍樓箴/父子侍讀)元和中歸登吕元膺孔戣李逢吉(吕元膺/賜紫歸)¶
(登加/一階)穆宗則有丁公著(著太子諸/王訓十篇)薛放韋綬(太子書依/字去人不)¶
(全書綬白之/帝喜賜錦綵)太和中王起(廣五/位圖)韋温陳夷行(兼侍讀五/日一謁為)¶
(太子/講說)　高宗為太子崇賢館學士馬嘉運數與洗馬¶
秦暐侍講宫中　徐齊&KR0360;侍太子講　孔頴達拜祭¶
酒侍講東宫　崔神慶與詹事祝欽明更日侍讀¶
開成元年詔宫臣詣崇明門朝朔望侍讀偶日入¶
<pb:KR3k0032_WYG_128-30a>¶
對¶
　　　唐太子詹事　端尹府　三寺¶
志(兼㑹要/通典)太子詹事一人正三品少詹事一人正四品¶
上掌統三寺十率府之政少詹事為之貳注隋廢詹事¶
府武德初復置龍朔二年曰端尹府詹事曰端尹少詹¶
事曰少尹武后光宅元年改曰宫尹府詹事曰宫尹少¶
詹事曰少尹(中宗還東宫豆/盧欽望為宫尹)神龍元年又改為詹事府¶
丞二人正六品上掌判府事(裴伷先/為之)主簿一人從七品¶
<pb:KR3k0032_WYG_128-30b>¶
上(武德初趙&KR0042;智九/年魏徴為主簿)録事二人正九品下司直二人正¶
七品上(楊烱楊嶠王倨/袁滋賈登為之)掌糾劾宫僚及率府之兵皇太¶
子朝則分知東西班監國則詹事庶子為三司使司直¶
一人與司議郎舍人分日受理啟狀太子出則分察鹵¶
簿之内顯慶元年置龍朔三年二月改隸桂坊後罷桂¶
坊復隸詹事府　實録貞觀二年七月戊申中書令¶
房&KR0007;齡兼詹事永徽三年七月乙丑侍中宇文節兼¶
詹事六年十月癸丑中書令崔端禮檢校詹事　列&KR0019;¶
<pb:KR3k0032_WYG_128-31a>¶
李綱武德初為太子詹事事太子建成初甚禮遇曰審¶
論弼諧固屬李綱矣　張行成為太子少詹事　張元¶
素為少詹事諫承乾　李勣髙宗為皇太子(貞觀十/七年四)¶
(月乙/酉)轉勣為太子詹事兼左衛率太宗謂曰我兒新登¶
儲貳卿舊長史今以宫事相委故有此授雖資階可勿¶
怪也　劉憲景雲初遷太子詹事&KR0007;宗在東宫留意經¶
籍憲因上啟薦褚无量　李尚隠為太子詹事　馮定¶
為太子詹事時宰臣鄭覃兼太子太師欲於尚書省上¶
<pb:KR3k0032_WYG_128-31b>¶
事定奏曰據六典太師居詹事府不合於都省禮上乃¶
詔於本司上事人推美之　韋琨自右中䕶為詹事(又/鍾)¶
(紹京陸象先/餘慶為之)　晉咸寧元年六月戊申置詹事官¶
羊琇願言而匪獲謝琰功髙而後至卞壼陸曄王¶
恂皆領詹事　江總有潘陸之華無園綺之實(陳/孔)¶
(奐/云)¶
　　　唐春坊　左右庶子　中允　司議郎記注¶
　　　諭德¶
<pb:KR3k0032_WYG_128-32a>¶
志左春坊左庶子二人正四品上中允二人正五品下¶
掌侍從贊相駁正啟奏總司經典膳藥藏内直典設宫¶
門六局皇太子出則版奏外辦中嚴入則解嚴凡令書¶
下則與中允司議郎等畫諾覆審留所畫以為案更冩¶
印署注令諾送詹事府(禮志冊皇太子左庶子奏請中/嚴太子受冊左庶子受之進受)¶
(璽綬以授左庶子斛通典宫臣上禮左庶子省進酒/九斛盛以銅鐘一  正至朝賀左庶子夾侍於輅前)司¶
議郎二人正六品上掌侍從規諫駁正啓奏凡皇太子¶
出入朝謁從祀釋奠講學監國之命可傳於史冊者録¶
<pb:KR3k0032_WYG_128-32b>¶
為記注宫坊祥眚官長除拜嵗終録送史館左諭德一¶
人正四品下(龍朔二/年置)掌諭皇太子以道德隨事諷贊皇¶
太子朝宫臣則列侍左階出入騎從左贊善大夫五人¶
正五品上(儀鳳四/年置)掌傳令諷過失贊禮儀以經教授諸¶
郡王崇文館學士三人校書郎二人(見館/類)右春坊右庶¶
子二人正四品下中舍人二人正五品下掌侍從獻納¶
啟奏中舍人為之貳太子舍人四人正六品上掌行令¶
書表啟諸臣上皇太子大事以牋小事以啟其封題皆¶
<pb:KR3k0032_WYG_128-33a>¶
上右春坊通事舍人以進通事舍人八人正七品下掌¶
導宫臣辭見承令勞問(隋李伯藥為之唐有韋/斌楊&KR0042;禮武攸緒張均)右諭德¶
一人右贊善大夫五人皆如左春坊注隋有内允武德¶
三年改曰中舍人&KR0032;門下坊貞觀初曰中允十八年置¶
司議郎永徽三年避皇太子名復改中允曰内允太子¶
廢復舊龍朔二年改門下坊曰左春坊左庶子曰左中¶
䕶中允曰左贊善大夫司議郎分左右置左右諭德各¶
一人咸亨元年皆復舊司議郎不分左右其後諭德廢¶
<pb:KR3k0032_WYG_128-33b>¶
而司議郎復分儀鳳四年(二月十/一日)置左右贊善大夫各¶
十人以同姓為之景雲二年(二月/五日)始兼用庶姓(開元七/年各省)¶
(五/員)改門下坊曰左春坊復置諭德庶子以比侍中中允¶
以比門下侍郎司議郎以比給事中贊善大夫以比諫¶
議大夫諭德以比散騎常侍右坊則庶子以比中書令¶
中舍人以比中書侍郎太子監國則庶子以比尚書令¶
又注隋内舍人&KR0032;典書坊(唐臨置/典書坊)武德初改曰中舍人¶
管記舍人曰太子舍人永徽元年避太子名復改中舍¶
<pb:KR3k0032_WYG_128-34a>¶
人曰内舍人龍朔二年改典書坊曰右春坊右庶子曰¶
右中䕶中舍人曰右贊善大夫舍人曰右司議郎　通¶
典隋罷詹事分東宫置門下坊典書坊以分統諸局¶
比門下内史二省唐置詹事府以統衆務置左右春坊¶
以領諸局龍朔二年改門下坊為左春坊典書坊為右¶
春坊(東宮宜春宫門外有左春坊内坊南有崇賢/館宜秋宫門外有右春坊内坊有崇教殿)　六¶
典注禮記周有庶子官(周禮/諸子)職諸侯卿大夫之庶子國¶
有大事帥國子致於太子秦置中庶子漢太傅屬官有¶
<pb:KR3k0032_WYG_128-34b>¶
庶子後漢少傅屬官有中庶子貟五人秩六百石職如¶
侍中庶子無貟四百石如郎(環濟要畧曰主宫中并諸/吏之適子及支庶版籍)¶
(燕禮獻庶子於阼階上注世子之官也宵則庶子執燭/於阼階上  張敞東宫舊事中庶子與中舍人各一人)¶
(更日直/永福坊)隋始分左右員各二人分統門下典書二坊云¶
云龍朔改左右春坊¶
　左庶子　房&KR0007;齡(武德/九年)杜如晦長孫無忌陳叔達劉¶
　洎(以侍/中兼)辛茂將(顯慶四年/以侍中兼)裴敬彛杜正倫蘇勉薛元¶
　超(中書/令兼)劉仁軌(咸亨/三年)髙智周(儀鳳/二年)張大安(上元/中)王方¶
<pb:KR3k0032_WYG_128-35a>¶
　慶(中宗還東宫/兼侍讀書)魏元忠魏知古徐堅呉兢崔沔蘇晉¶
　韋抗郝處俊劉子元李安仁韋安石姚元之(景雲元/年七月)¶
　(丁巳以同/三品兼)蕭復(興元/元年)¶
　右庶子　髙士㢘(武德/九年)李百藥(貞觀四年/作贊道賦)令狐德棻¶
　張元素趙&KR0042;智孔穎達(撰孝經/章句)馬周(以中書侍郎兼/貞觀十八年遷)¶
　(中書令/猶兼)于志寧(撰諫/苑)髙馮李義琰(上元中同/三品兼)李敬元¶
　(咸亨/二年)張文瓘許圉師平正謹(獻養/徳&KR0019;)宋璟(景雲元年/同三品兼)¶
　李景伯賀知章髙仲舒李日知孔述睿武元衡(冊大/子贊)¶
<pb:KR3k0032_WYG_128-35b>¶
　(相/)　景雲初宫相二以宰臣兼領¶
　諭德(猶上臺之/有騎省)　孔惠元殷承業平正謹為左馮朝¶
　隠沈伯儀穆寧蘇源明韋承慶員半千鍾紹京為右¶
　贊善大夫　李涵歸崇敬¶
　中䕶　麟德元年十二月戊子劉祥道為右中䕶二¶
　年十月壬戌劉仁軌左中䕶乾封元年七月庚午仁¶
　軌兼右中䕶¶
通典中允漢東京有之職在中庶子下洗馬上漢制太¶
<pb:KR3k0032_WYG_128-36a>¶
子五日一朝其非朝日即使僕及中允朝請問起居宋¶
齊有中舍人是其職也(宋志云疑若/今中書舍人)唐貞觀初改中舍¶
人為中允置二員　王珪孔穎達杜淹陸德明王維裴¶
諝為中允¶
　　　唐司議郎(又見上/)¶
志司議郎二人正六品上(古記過之史/  貞觀中置)　列傳敬播貞¶
觀十八年(十月四/日甲辰)　太子表請置史職用司箴戒乃於¶
門下坊置太子司議郎四人精選名士以居之播與來¶
<pb:KR3k0032_WYG_128-36b>¶
濟為此官極為清望中書令馬周歎曰所恨資品已髙¶
不得歴居此職　王元感撰尚書糾繆十卷春秋振滯¶
二十卷禮記繩愆二十卷則天詔授太子司議郎　韋¶
承慶遷太子司議郎為諭善箴以獻　元遜中宗在東¶
宫召拜司議郎及謁見則天謂曰卿既能孝於家必能¶
忠於國今授此職須知朕意宜以善道輔弼吾兒(又召/王友)¶
(正為之/不就)徐浩元宗時為司議郎　路敬淳郝處俊徐齊¶
聃陸柬之奚陟杜悰亦為之¶
<pb:KR3k0032_WYG_128-37a>¶
　　　唐中舍人　舍人¶
通典晉咸寧四年置中舍人四人以舍人才學之美者¶
為之與中庶子共掌文翰在中庶子之下洗馬之上(晉/張)¶
(載杜錫陸雲顧榮為中舍人侍宋/志中舍人晉初置職如黄門  郎)隋曰内舍人四貟屬¶
門下坊唐中舍人二員掌侍從令書奏疏(虞世南王珪韋/琨崔&KR0042;武楊思)¶
(儉賀德/仁為之)龍朔改右贊善大夫舍人秦官漢比郎中(晁錯/鄭當)¶
(時為/之)後漢無員更直宿衛如郎中(黄瓊/為之)晉十六人職比¶
散騎中書侍郎掌表啟牋疏(摯虞傅祇李重華譚山簡/樂廣夏侯湛氾源潘尼孔)¶
<pb:KR3k0032_WYG_128-37b>¶
(坦衛常王衍/和嶠為之)宋四人唐四人掌侍從表啟宣行令旨龍¶
朔改右司議郎咸亨復(太宗居春宫除褚亮為舍人薛/李義府為舍人獻承華箴)¶
(元敬為舍人掌文翰稱職智元宗在東官盛擇宫寮拜/賈曽舍人  薛元超趙&KR0042;  王琚蕭嵩韋丹為之  孝)¶
(友任敬臣文蓻周思茂張昌齡/閻朝隠王無競姚弈甄濟盧俌)　六典皇太子監國及¶
於宫内下令書太子親畫日至春坊則右庶子宣傳之¶
中舍人奉之舍人行之(宋志舍人二漢無員掌宿衛如/三署中郎  唐志皇太子監國)¶
(下令書則畫日至春坊則/庶子宣傳中舍人奉行)　顔延年詩秉筆侍兩闉(謂/中)¶
(書侍郎太/子舍人)¶
<pb:KR3k0032_WYG_128-38a>¶
　　　唐東宫六局¶
志司經局洗馬二人掌經籍出入侍從圗書上東宫者¶
受而藏之(舒叔牙劉訥言以洗馬兼侍讀訥言授漢書/  國語句踐為夫差先馬  晉傅咸江統王)¶
(湛衛玠陸機為之入機詩云託身承華側/撫劍導銅輦矯迹  崇賢注太子門名)文學三人(魏/置)¶
(太子文學唐/顯慶中始置)校書正字(並見後隋北齊有/校書郎  置正字)典膳局典膳¶
郎二人丞二人掌進膳嘗食丞為之貳每夕更直於厨¶
(見後令宋志家令漢東京主食官令晉世自為官不復/屬家  今屬中庶子職如太官令  通典開元禮正至)¶
(受賀觴行三周典膳郎進食典膳/郎奉酒進食官令又行羣官酒)藥藏局郎二人丞二¶
<pb:KR3k0032_WYG_128-38b>¶
人掌知藥(北齊門下坊領/之唐改監為郎)内直局郎二人丞二人(孔志/約為)¶
(内直/丞)掌符璽衣服繖扇几案筆硯垣墻(齊有内直兵/局北齊殿内)¶
(局/丞)　(龍朔二年改監曰内直郎副監曰/武德中有典璽四人開元中廢)典設局郎四人¶
丞二人掌湯沐燈燭汛掃鋪設(南齊齋居局梁齋内局/  龍朔二年改齋帥局)¶
(曰典設局/齋帥曰郎)宫門局郎二人(張暐姚/璹為之)丞二人掌宫門管鑰¶
(漢門大夫隋曰宫門局韓龍朔二年改宫門監曰宫/門郎  崔融為宫門丞  頴為宫門郎直司天臺)右¶
東宫六局左庶子總之¶
　　　唐桂坊　司經局　司經大夫(東宫圗書/)¶
<pb:KR3k0032_WYG_128-39a>¶
通典漢太子太傅少傅屬官有洗馬後漢職如謁者太¶
子出則當直者前驅導威儀也晉八人掌圗籍梁有典¶
經局又置八人掌文翰尤為清選皆取甲族有才名者¶
為之(庾於陵/周捨)位視通直郎北齊經典坊洗馬二人(後周/建德)¶
(三年置太子/文學十人)隋曰司經局洗馬四人唐司經局洗馬二¶
人龍朔二年改洗馬為司經大夫三年改司經局為桂¶
坊司經大夫通判坊事罷隸左春坊咸亨初復舊掌侍¶
奉及經史圗籍判局事　志司經局洗馬二人從五品¶
<pb:KR3k0032_WYG_128-39b>¶
下(魏徴賀德仁姚思廉劉孝孫蔡允恭韋琨/賀紀蕭徳言劉訥言田游巖皆為洗馬)掌經籍出¶
入侍從圗書上東宫者受而藏之文學三人正六品下¶
(徐堅王紹宗丁/公著陸羽為之)分知經籍侍奉文章校書四人正九品¶
下(姚南仲為之貫張說許堯佐李觀翟/戎殷寅韋正  王嗣琳為校書郎)正字二人從九¶
品上(楊綰劉晏常衮趙/驊盧邁王式為之)掌校刋經史注龍朔二年(二月/九日)¶
改司經局曰桂坊罷隸左春坊領崇賢館比御史臺以¶
詹事二人為令比御史大夫司直二人比侍御史以洗¶
馬為司經大夫(王真儒/為之)置文學四人録事一人三年(二/月)¶
<pb:KR3k0032_WYG_128-40a>¶
(九/日)改司經大夫曰桂坊大夫糾正違失咸亨元年復隸¶
左春坊省録事　漢宫闕名洛陽故北宫有九子¶
坊　晉王珉曰中庶子稱坊詹事稱寺寺同於九卿¶
坊如天朝之稱臺　梁蕭子範直坊賦曰直中舍之¶
坊¶
　　　唐率府　十率府¶
志太子左右率府率各一人正四品上副率各二人從¶
四品上掌兵仗儀衛凡諸曹及三府外府皆隸焉(六典/凡親)¶
<pb:KR3k0032_WYG_128-40b>¶
(勳翊府及廣濟/等五府屬焉)元日冬至皇太子朝宫臣諸方使則率¶
衛府之屬為衛每月三府三衛及五府超乘番上者配¶
以職太子左右司禦率府率各一人正四品上掌同左¶
右衛凡諸曹及外府旅賁番上者隸焉(六典云郊/城外三府)太子¶
左右清道率府率各一人副率各二人掌晝夜巡警凡¶
諸曹及外府直盪番上者隸焉(六典云絳/邑第三府)皇太子出入¶
則以清游隊先導後拒隊為殿太子左右監門率府率¶
各一人副率各二人掌諸門禁衛凡財物器用出者有¶
<pb:KR3k0032_WYG_128-41a>¶
籍太子左右内率府率各一人副率各一人掌千牛供¶
奉之事皇太子坐日領千牛升殿射于射宫則千牛奉¶
弓矢立東階西面率奉弓副率奉矢决拾北面張弓左¶
執弣右執簫以進副率以弓拂矢而進各退立於位既¶
射左内率啟其中否各有長史録事㕘軍兵曹倉曹㕘¶
軍胄曹㕘軍左右率府司禦率府又有騎曹㕘軍注武¶
德五年改左右侍率曰左右衛率府左右武侍衛率曰¶
左右宗衛率府左右宫門将曰左右監門率府龍朔二¶
<pb:KR3k0032_WYG_128-41b>¶
年改左右衛率府曰左右典戎衛左右宗衛率府曰左¶
右司禦率府左右虞候率府曰左右清道衛左右内率¶
府曰左右奉&KR0073;衛左右監門率府曰左右崇掖衛武后¶
垂拱中改左右監門率府曰左右鶴禁衛神龍元年改¶
左右司禦率府曰左右宗衛府左右清道衛曰左右虞¶
&KR0049;率府景雲二年左右宗衛府復曰左右司禦率府開¶
元初左右虞&KR0049;率府復曰左右清道率府詹事統十率¶
府之政司直糾劾率府之兵　禮志冊皇太子諸衛率¶
<pb:KR3k0032_WYG_128-42a>¶
各勒所部陳于庭僕進金路内率一人執刀贊善奏發¶
引　兵志府兵隸于衛餘以隸東宫六率　通典衛率¶
府秦官漢因之屬詹事(云云見晉/五率段)開元禮皇太子與¶
師傅保相見諸衛率各勒所部屯門列仗正至朝賀内¶
率夾輅而趨出重明門　太宗紀貞觀二年正月辛亥¶
杜如晦檢校侍中揔監東宫兵馬事十五年十二月庚¶
子命三品以上嫡子事東宫十七年閏月丁巳詔皇太¶
子典左右屯營兵　列傳李勣為太子詹事兼左衛率¶
<pb:KR3k0032_WYG_128-42b>¶
　李靖以右僕射行左衛率　尉遲敬德為左衛率¶
程知節為右衛率　長孫安業為右監門率　張公謹¶
李客師為右内副率　李大亮拜左衛大将軍晉王為¶
太子東宫僚屬皆選威重臣以大亮兼太子右衛率俄¶
兼工部尚書身居三職宿衛兩宫甚為親信韓倫貞¶
觀中歴左衛率　韋挺左衛驃騎檢校左衛率　蒋儼¶
為左衛副率時隠士田游巖為太子洗馬任官竟無正¶
補儼貽書責之　王及善髙宗時遷右奉&KR0073;率孝敬居¶
<pb:KR3k0032_WYG_128-43a>¶
東宫因宴集命宫官擲倒次至及善辭　李自良以戰¶
多為右衛率　元遜永淳中巡察使薦孝悌殊異擢拜¶
右内率府長史　李善方雅清素有君子之風明慶中¶
累補太子内率府録事㕘軍　王元感遷左衛率府録¶
事張薦授左司御兵曹　杜甫擢左衛率府胄曹¶
鄭惟中蘇頲除左司禦胄曹　李吉甫補左司禦倉曹¶
　薛從張建封左司禦兵曹　毋照右率府胄曹　梁¶
令瓚右率府兵曹　栁澤景雲中為右率府鎧曹(唐臨/亦為)¶
<pb:KR3k0032_WYG_128-43b>¶
(之/)¶
　　　唐家令寺¶
通典家令秦官屬詹事漢因之有丞(秩八百石家晁/錯為太子  令)¶
(以辯得幸太子太子家號曰智/嚢疏受以賢良舉為太子家令)主倉榖飲食職比司農¶
少府漢太子食湯沐邑十縣家令主之後漢則屬少傅¶
(漢詹事屬官有食官令/長丞後漢又有倉令)魏因之晉兼主刑獄榖貨飲食¶
職比廷尉司農少府其家令率更令及僕為太子三卿¶
(三卿秩/千石)隋改為司府令唐復為家令寺云云　志家令¶
<pb:KR3k0032_WYG_128-44a>¶
寺家令一人從四品上掌飲膳倉儲總食官典倉司藏¶
三署(梁有錫賜庫/局丞衛庫丞)皇太子出入則乘軺車為導祭祀賓¶
客則供酒食丞二人主簿一人(晉置/主簿)注唐改隋司府令¶
曰家令龍朔二年改家令寺曰宫府寺家令曰大夫咸¶
亨元年復舊(吳湊解詹事換檢校賓客兼家令/  貞元十九年四月幸家令寺)¶
　　　唐太子率更令　率更寺¶
通典(兼/志)率更漢屬詹事(師古曰掌知漏/刻故曰率更)有令及丞晉主¶
宫殿門户職如光禄勳衛尉(晉劉&KR0042;起家太子/門大夫遷率更令)唐率更¶
<pb:KR3k0032_WYG_128-44b>¶
寺令一人從四品上掌宗族次序禮樂刑罰及漏刻之¶
政太子釋奠講學齒胄則揔其儀出入乘軺車為導居¶
家令之次丞主簿各一人(通典家令率更令/及僕為太子三卿)　㑹要龍¶
朔二年改曰司更寺令曰司更大夫咸亨元年復為率¶
更令(歐陽詢蕭鈞賀敳張文収劉知幾為之郭顯慶元/年孝敬為太子受春秋左氏於率更令  俞  吕)¶
(才為司/更大夫)先天元年正月皇太子令宫臣就率更寺閱女¶
樂太子舍人賈曾諫¶
　　　唐太子僕　馭僕寺¶
<pb:KR3k0032_WYG_128-45a>¶
志(兼通/典)僕秦官漢因之又有廏長丞主輿馬晉制僕主¶
輿馬兼主親族職如太僕宗正(齊周顒梁劉孝綽為太/子僕  齊有内外廏局)¶
唐僕寺僕一人從四品上掌車輿乗騎儀仗揔廏牧局¶
太子出則率廏牧令(從八/品下)進路親馭丞主簿各一人龍¶
朔二年改曰馭僕寺僕曰大夫廏牧令一人丞二人掌¶
車馬閑廏皇太子出則率典乘先期習路馬率駕士馭¶
車乘既出進路式路車於西閤外南向以俟凡羣牧隸¶
東宫者皆受其職事典乘四人(有翼馭十人駕士十/五人掌閑六百人)¶
<pb:KR3k0032_WYG_128-45b>¶
禮志皇太子納妃内廏尉進厭翟冊太子僕進金路¶
宋志漢世太子五日一朝非入朝日遣僕及中允旦入¶
請問起居主車馬親族　通典僕正立執轡太子升輿¶
左内率前執轡太子升輅僕立授綏左右内率夾輅而¶
趨輅動三師乘車訓導三少乘車訓從謁太廟僕策輅¶
於西閣外南向車右執刀立於輅前北向¶
　　　唐典膳丞¶
㑹要乾封元年皇太子久在内不出稀與宫臣接見典¶
<pb:KR3k0032_WYG_128-46a>¶
膳丞邢文偉減膳上啟曰竊見禮大戴記曰太子既冠¶
成人免於保傅之嚴則有司過之史虧膳之宰史之義¶
不得不書過不書則死之宰之義不得不徹膳不徹則¶
死之近者以來談議不接謁見尚稀三朝之後但與内¶
人獨處何由發輝聖智史雖闕官宰當奉職謹守禮經¶
輙申減膳其年左史闕上曰邢文偉以吾兒不讀書不¶
肯與肉此人甚正直遂拜焉太和四年十一月左庶子¶
孫革奏典膳等五局郎青宫列屬䕶翼元良必用卿相¶
<pb:KR3k0032_WYG_128-46b>¶
子弟先擇文學端士國朝謹選繼得其人或&KR0045;歴清資¶
或致位丞相　志龍朔二年改典膳監曰典膳郎(武徳/初有)¶
(典膳監任璨王李延壽貞觀十/五年為丞    同皎為典膳郎)　俎登鮑魚饌去邪蒿¶
　¶
　¶
　¶
　¶
　玉海卷一百二十八¶
