#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百六十二
#+PROPERTY: JUAN 卷一百六十二
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百六十二
<pb:KR3k0032_WYG_162-1a>¶
欽定四庫全書¶
　玉海卷一百六十二¶
　　　　　　　　　　　　宋　王應麟　撰¶
　宫室¶
　　庭¶
　堂下至門謂之庭¶
　　　黄帝明庭¶
漢郊祀志黄帝接萬靈明庭明庭者甘泉也(黄帝升/仙之處)¶
<pb:KR3k0032_WYG_162-1b>¶
　　　湯總街庭¶
管子湯有總街之庭(見嘖/室)¶
　　　周大庭　少庭¶
汲冢周書大正解周王宅程三年王乃召冢卿三老三¶
吏大夫百執事之人朝于大庭(公堂/之庭)酆保解二十三祀¶
庚子朔九州之侯咸格于周王在酆昧爽立于少庭¶
　　　漢承明庭　著作庭¶
班固&KR0019;西都賦承明金馬著作之庭¶
<pb:KR3k0032_WYG_162-2a>¶
　　　漢商庭¶
郊祀志太初元年十二月甲子朔上親禪高里祠后土¶
臨渤海將㠯望祀蓬萊之屬幾至殊庭焉作建章宫其¶
西則商中數十里注師古曰殊庭蓬萊中仙人庭也如¶
淳曰商中商庭也師古曰商金也於序在秋故謂西方¶
之庭為商庭¶
　　　庭名¶
丹臺新録所載¶
<pb:KR3k0032_WYG_162-2b>¶
　太霞　瓠&KR0050;¶
　　臺(靈臺/附)¶
　四方而高曰臺晉天文志曰明堂西二百里曰靈臺¶
　觀臺也主觀雲物察符瑞&KR0049;灾變禮含文嘉曰天子¶
　靈臺以考觀天人之際法隂陽之㑹¶
　　　伏羲氏&KR0019;教臺¶
古三墳燧人氏有&KR0019;教之臺有結繩之政天皇伏羲氏¶
皇䇿辭皇曰命子英居我潛龍之位主我隂陽甲厯昊¶
<pb:KR3k0032_WYG_162-3a>¶
英氏進厯於君曰厯起甲寅皇曰甲日寅辰木王於卯¶
乃鳩衆於&KR0019;教臺告民示始甲寅易二月天皇升&KR0019;教¶
臺¶
　　　庖氏八卦臺¶
乾鑿度庖氏著乾鑿度上下文注庖氏建治於宛墟今¶
宋國陳留縣有八卦臺運蓍圖日月神朝記綈韋冠服¶
天一太一册在¶
　　　神農樂臺　教農臺¶
<pb:KR3k0032_WYG_162-3b>¶
乾鑿度媧皇氏地靈母經炎帝黄帝有易靈緯注神農¶
帝建治於魯改女皇之太樂今樂臺在魯教農臺在頓¶
　　　黄帝明臺¶
管子桓公問篇公問曰吾念有而勿失得而勿忘為之¶
有道乎對曰勿創勿作時至而随毋以私好惡害公正¶
察民所惡以自為戒黄帝立明臺之議者上觀於賢也¶
　魏文紀令曰黄帝有明臺之議放勲有衢室之問所¶
以廣詢于下　文選王融策秀才文思政明臺注引管¶
<pb:KR3k0032_WYG_162-4a>¶
子¶
　　　堯靈臺　堯臺¶
漢地理志濟隂郡成陽有堯靈臺昔堯作遊成陽注師¶
古曰言為宫室遊止之處也如淳曰成陽在定陶今有¶
堯靈臺　章紀元和二年二月丙辰東廵狩使使者祠¶
唐堯於成陽靈臺　安紀延光三年二月庚寅遣使者¶
祠唐堯於成陽　金石録有漢成陽靈臺碑(兩漢史以/為堯冢惟)¶
(此碑與郭緣生述征/記水經以為堯母冢)　詩正義鄭於六藝論極言瑞命¶
<pb:KR3k0032_WYG_162-4b>¶
之事云湯登堯臺見黑鳥至(文王/篇)　述異記㑹稽山中¶
都郭門古宫存焉宫前有堯臺舜館銘記皆古　山海¶
經帝嚳堯舜各二臺臺四方在崐崘東北¶
　　　夏清臺　商神臺¶
禮統夏為清臺商為神臺周為靈臺(唐志賀述禮/統十二卷)¶
　　　夏鈞臺　璿臺　容臺¶
左傳昭四年六月丙午楚椒舉曰夏啟有鈞臺之享注¶
河南陽翟縣南有鈞臺陂啟享諸侯於此(帝王世紀/在縣西)¶
<pb:KR3k0032_WYG_162-5a>¶
漢地理志潁川郡陽翟注孟康曰今鈞臺在南師古曰¶
陽翟本禹所受封(後志陽翟禹所都有鈞/臺注汲冢書禹都陽城)　外紀夏啟¶
元年丁未筮享神于大陵之上是為鈞臺之享又筮享¶
神於晉之墟作為璿臺(臺/名)於水之陽　水經注潁水東¶
逕三封山東東南歴大陵西連山亦曰啟筮亭啟享神¶
於大陵之上即鈞臺也陂方十里俗謂之臺陂指鈞臺¶
取名　九域志潁昌府有鈞臺驛　文選王元長云夏¶
后兩龍載驅璿臺之上注良曰璿臺之上饗諸侯百官¶
<pb:KR3k0032_WYG_162-5b>¶
李善引山海經曰大樂之野夏后啟於此舞九代馬乘¶
兩龍易歸藏曰昔夏后啟筮享神於晉之墟作為璿臺¶
於水之陽　淮南子夏桀之時容臺振而掩覆注行禮¶
容之臺　穆天子&KR0019;為重璧臺¶
　　　周靈臺　武王靈臺¶
詩靈臺五章章四句靈臺民始附也文王受命而民樂¶
其有靈徳以及鳥獸昆䖝焉(記大傳正義周本記云文/王受命六年立靈臺布王)¶
(號/)經始靈臺經之營之庶民攻之不日成之經始勿亟¶
<pb:KR3k0032_WYG_162-6a>¶
庶民子來注毛氏曰神之精明稱靈四方而高曰臺鄭¶
曰天子有靈臺所以觀祲象察氣之妖祥也文王受命¶
而作邑于豐立靈臺文王之化行似神之精明故名焉¶
正義靈臺所處在國之西郊(又云作臺以觀天在豐邑/之都含神務曰作邑於豐)¶
(起靈臺二黄圖曰在長安西北四/十里高  十丈周四百二十步)諸儒説多異異義公¶
羊説天子三諸侯二天子有靈臺以觀天文有時臺以¶
觀四時施化有囿臺觀鳥獸魚鼈諸侯當有時臺囿臺¶
諸侯卑不得觀天文無靈臺皆在國之東南二十五里¶
<pb:KR3k0032_WYG_162-6b>¶
左氏説天子靈臺在太廟之中壅之靈沼謂之辟廱諸¶
侯有觀臺亦在廟中皆以望嘉祥也康成云大雅靈臺¶
一篇之詩有靈臺囿沼有辟廱則辟廱及三靈皆同處¶
在郊矣囿沼同言靈於臺下為囿為沼可知靈臺與辟¶
廱同處辟廱即天子太學也王制言太學在郊乃殷制¶
其周制則太學在國太學雖在國而辟廱仍在郊何則¶
囿沼魚鳥所萃不可在國中也鄭以靈臺辟廱在西郊¶
則與明堂宗廟皆異處矣盧植禮記注云明堂即太廟¶
<pb:KR3k0032_WYG_162-7a>¶
也天子太廟上可以望氣故謂之靈臺中可以序昭穆¶
故謂之太廟圓之以水似璧故謂之辟廱蔡邕月令論¶
云云穎子容春秋釋例云太廟有八名其體一也肅然¶
清静謂之清廟行禘祫序昭穆謂之太廟告朔行政謂¶
之明堂行饗射養國老謂之辟廱占雲物望氛祥謂之¶
靈臺其四門之學謂之太學其中室謂之太室總謂之¶
宫賈逵服䖍注左傳云靈臺在太廟明堂之中諸儒皆¶
以廟學靈臺為一袁凖正論云靈臺望氣之觀清廟訓¶
<pb:KR3k0032_WYG_162-7b>¶
儉之室各有所為非一體也穎氏云公既視朔遂登觀¶
臺以言遂謂之同處視祲之官當在靈臺之上視之馮¶
相保章所觀亦在靈臺　孟子文王以民力為臺沼而¶
民歡樂之謂曰靈臺靈沼古人與民偕樂故能樂也¶
劉向新序周文王作為靈臺及於池沼澤及朽骨(鄭駁/異義)¶
(云於臺下/為囿沼)　易乾鑿度入戊午蔀二十九年伐崇作靈¶
臺(是類謀云文王伐崇/作靈臺受赤雀丹書)　六韜文王既出羑里周公旦¶
築為靈臺　淮南子文王為玉門築靈臺以待紂之失¶
<pb:KR3k0032_WYG_162-8a>¶
　管子桓公問篇武王有靈臺之復而賢者進也　左¶
&KR0019;僖十五年秦舎晉侯靈臺注在京兆鄠縣周之故臺¶
　漢地理志文王作酆注師古曰今長安西北界靈臺¶
鄉豐水上是　水經注自酆水北經靈臺西文王又引¶
水為辟廱靈沼　括地志今悉無復處所惟靈臺孤立¶
今按臺高二丈周四百二十步　周禮肆師注尚書&KR0019;¶
曰王升舟入水鼓鍾亞觀臺亞疏觀臺可以望氛祥¶
亞鼓鍾後　馮相氏注世登高臺以視天文之次序¶
<pb:KR3k0032_WYG_162-8b>¶
三輔故事漢作靈臺於城東周作靈臺在豐水東常以¶
四孟之月登臺而觀　司馬法偃伯靈臺　説文周景¶
王作洛陽誃臺(尺氏/切)　楚語伍舉曰榭講軍實臺望氛¶
祥榭度於大卒之居臺度於臨觀之高其所不奪隙地¶
其為不匱財用其事不煩官業其日不廢時務&KR0484;磽之¶
地為之城守之木用之官僚之暇臨之四時之隙成之¶
詩曰經始靈臺經之營之　吕氏曰文王作臺主於望¶
氛祲觀民俗以察天人之意因以疏㵸精神宣節勞逸¶
<pb:KR3k0032_WYG_162-9a>¶
一弛一張無非事也¶
　　　周公臺¶
水經注魯縣周公臺高五丈周五十步臺南四里許則¶
孔廟即夫子之故宅也　述異記曲阜縣南十里孔子¶
春秋臺¶
　　　周重璧臺¶
穆天子&KR0019;天子遊于河濟盛君獻女為造重璧臺　郡¶
國志濮州璧玉臺穆天子為盛姬所造¶
<pb:KR3k0032_WYG_162-9b>¶
　　　魯觀臺¶
周禮保章氏以五雲之物辨吉凶水旱降豐荒之祲象¶
注視日旁雲氣之色司農云以二至二分觀雲色青為¶
蟲白為䘮赤為兵荒黒為水黄為豐　左傳僖五年春¶
王正月辛亥朔日南至(注周正月/今十一月)公既視朔遂登觀臺以¶
望而書禮也(注臺上構屋/可以逺觀)凡分至啟閉必書雲物為備¶
故也(注素察妖祥逆為之備在服氏曰天/子曰靈臺諸侯曰觀臺  明堂之中)昭二十年二¶
月己丑日南至梓慎望氛(注時魯侯不/行登臺之禮)哀二十五年衛¶
<pb:KR3k0032_WYG_162-10a>¶
侯為靈臺於藉圃(其時僣/名之也)　公羊傳莊三十一年築臺¶
于郎注禮天子有靈臺以&KR0049;天地諸侯有時臺以&KR0049;四¶
時登高望逺人情所樂動而無益於民者雖樂不為也¶
　史記魏伐宋取儀臺正義靈臺也　莊子義臺路寢¶
　　　晉施惠臺¶
史樂書晉平公置酒於施惠之臺¶
　　　楚匏居臺　章華臺¶
楚語靈王為章華之臺伍舉曰先君莊王為匏居之臺¶
<pb:KR3k0032_WYG_162-10b>¶
高不過望國氛大不過容宴豆木不妨守備用不煩官¶
府民不廢時務官不易朝常問誰宴焉則宋公鄭伯問¶
誰相禮則華元駟騑問誰賛事則陳侯蔡侯許男頓子¶
其大夫侍之　左傳昭七年楚子成章華之臺(括地志/在荆州)¶
(安興縣東八十里十郡/國志華容縣東六  里)　文選注陸賈新語楚王作乾谿¶
之臺闚天文　邊譲&KR0019;作章華賦曰楚靈王既遊雲夢¶
之澤息於荆臺之上前方淮之水左洞庭之波右顧彭¶
蠡之隩南眺巫山之阿延目廣望騁觀終日顧謂左史¶
<pb:KR3k0032_WYG_162-11a>¶
倚相曰盛哉斯樂可以遺老而忘死也遂作章華之臺¶
築乾谿之室窮木土之技單珍府之實舉國營之數年¶
乃成(賈子翟使之楚楚王饗客於/章華之臺三休乃至於上)　東京賦楚築章華¶
於前趙建叢臺於後　風賦楚襄王遊蘭臺之宫　子¶
虚賦楚王乃登陽雲之臺(史記作雲陽正義/言其高出雲之陽)注孟康曰¶
雲夢中高唐之臺宋玉所賦者　大言賦楚襄王與唐¶
勒景差宋玉遊於陽雲之臺　七發登景夷之臺　列¶
女&KR0019;楚有漸臺(齊宣王漸/臺五重)　戰國䇿楚王盟强臺而弗¶
<pb:KR3k0032_WYG_162-11b>¶
登梁王觴諸侯于范臺前夾林而後蘭臺梁有暉臺¶
左傳齊晏子侍於遄臺(又有/檀臺)¶
　　　趙叢臺¶
漢鄒陽&KR0019;全趙之時武力鼎士袨服叢臺之下(史記武/靈王起)¶
注六國時趙王故臺在邯鄲城中　髙后紀元年夏五¶
月丙申趙王宫叢臺災注師古曰連叢非一故曰叢臺¶
　馬武&KR0019;光武㧞邯鄲請謝躬馬武等置酒高㑹獨與¶
武登叢臺　郡國志趙國有叢臺有洪波臺有檀臺(史/記)¶
<pb:KR3k0032_WYG_162-12a>¶
(趙成侯魏獻榮/椽因以為擅臺)　劉劭趙都賦結雲閣於南宇立叢臺¶
於少陽　唐開元二十七年嚴浚作叢臺賦　拾遺記¶
周靈王二十三年起昆昭之臺¶
　　　燕寧臺　黄金臺¶
樂毅&KR0019;報遺燕書曰齊器設於寧臺大吕陳於元英注¶
寧臺燕之臺也　燕世家昭王為郭隗改築宫而師事¶
之樂毅自魏往劇辛自趙往鄒衍自齊往　文選鮑昭¶
樂府曰將起黄金臺注上谷郡圖經曰黄金臺易水東¶
<pb:KR3k0032_WYG_162-12b>¶
南十八里燕昭王置千金於臺上以延天下之士王隠¶
晉書曰叚匹磾進屯故安縣故燕太子丹金臺二説不¶
同　孔融書曰燕昭築臺以招郭隗　述異記燕昭王¶
故城中土人呼為賢士臺亦謂招賢臺　拾遺記燕昭¶
王登崇霞之臺¶
　　　韓望氣臺¶
水經注漢官儀曰舊河隄謁者居之城西有韓王望氣¶
臺孫子荆(名/楚)故臺賦叙曰酸&KR0037;寺門外夾道左右有兩¶
<pb:KR3k0032_WYG_162-13a>¶
故臺訪之國老云韓王聴訟觀臺髙一十五仞賦曰蔑丘¶
陵之邐迤亞五嶽之嵯峨言其壯觀也(又曰薄邯鄲之業/臺陋楚國之章華)¶
　　　越靈臺　觀臺¶
呉越春秋越王立増樓觀其山巔以為靈臺(又曰勾踐/置酒文臺)¶
　水經注越起靈臺於山上　史記正義吳越春秋云¶
句踐二十五年徙都琅邪立觀臺以望東海¶
　　　秦琅邪臺¶
史記始皇二十八年作琅邪臺立石刻頌秦徳正義括地¶
<pb:KR3k0032_WYG_162-13b>¶
志云密州諸城縣東南百七十里有琅邪臺越王勾踐觀¶
臺也　漢地理志琅邪郡琅邪越王勾踐嘗治此起館臺¶
有四時祠師古注曰山海經云琅邪臺在琅邪之東　郊¶
祀志四時主祠琅邪琅邪在齊東北注山海經云琅邪臺¶
在渤海間謂臨海有山形如臺也　後郡國志琅邪國¶
琅邪注越絶曰勾踐徙琅邪起觀臺臺周七里以望東海¶
東海郡朐注博物記縣東北海邊植石秦所立之東門贛¶
榆本屬琅邪注地道記曰海中去岸百九十步有秦始皇¶
<pb:KR3k0032_WYG_162-14a>¶
碑長一丈八尺廣五尺厚八尺三寸一行十二字　水¶
經注琅邪臺在城東南十里¶
　　　韓信臺¶
水經注沔水上安陽縣故&KR0032;漢中壻水逕樊噲臺南臺¶
高五六丈又東南逕大城固北水北有韓信臺高十餘¶
丈上容百許人相&KR0019;高祖齋七日置壇設九賓禮以禮¶
拜信¶
　　　漢歌風臺¶
<pb:KR3k0032_WYG_162-14b>¶
國史地理志徐州沛縣有仲虺城漢歌風臺枌榆社豐¶
縣有始皇厭氣臺彭城有項羽戯馬臺(宋武帝至彭城/大㑹戯馬臺賦)¶
(詩/)青州臨淄有遄臺單州單父有宓子賤琴臺開封府¶
祥符有岳臺崇臺澶州濮陽有昆吾臺滄州南皮有魏¶
文射雉臺無棣有蒲縈臺秦始皇縈蒲繫馬之地¶
　　　漢鴻臺¶
三輔黄圖長樂宫有鴻臺秦始皇二十七年築高四十¶
丈上起觀宇帝常射飛鴻于臺上故號鴻臺惠四年三¶
<pb:KR3k0032_WYG_162-15a>¶
月長樂宫鴻臺災凉風臺在長安故城西建章宫北闗¶
輔記曰建章宫北有凉風臺積水為樓長樂宫有魚池¶
臺酒池臺始皇造又有蓍室臺鬭雞走狗臺壇臺漢韓¶
信射臺又未央宫有果臺東西山二臺未央宫有鉤弋¶
臺通靈臺望鵠臺眺蟾臺桂臺商臺避風臺(見池/類)　上¶
林賦累臺増成　甘泉賦洪臺獨出　思&KR0007;賦聘王母¶
於銀臺注仙人所居也　闗中記云宫北有井幹臺高¶
五十丈積水為樓言築累方木轉於交架如幹司馬彪¶
<pb:KR3k0032_WYG_162-15b>¶
云井欄也　史記正義云甘泉有瑤臺¶
　　　漢露臺¶
文帝紀賛嘗欲作露臺召匠計之直百金上曰百金中¶
人十家之産也吾奉先帝宫室常恐羞之何以臺為注¶
師古曰今新豐縣南驪山之頂有露臺鄉極為高顯猶¶
有文帝所欲作臺之處　翼奉&KR0019;上疏曰孝文欲作一¶
臺度用百金重民之財廢而不為其積土基至今猶存¶
注師古曰今在新豐縣南驪山頂上也　括地志新豐¶
<pb:KR3k0032_WYG_162-16a>¶
縣南驪山上猶有露臺之舊址其處名露臺　唐孫樵¶
露臺遺基賦曰有土如積其高逾尺隠于修岡屹若環¶
堂¶
　　　漢曲臺　(射/宫)¶
列&KR0019;翼奉上疏孝文時未央宫有曲臺殿(見黄/圖)　鄒陽¶
書諫呉王曰秦倚曲臺之宫垂衡天下注應劭曰始皇¶
所治處若漢未央宫　枚乗說呉王游曲臺臨上路不¶
如朝夕之池注張晏曰長安臺臨道上　王尊奏成帝¶
<pb:KR3k0032_WYG_162-16b>¶
正月行幸曲臺臨饗罷衛士注諸侯士更盡得代去故¶
天子自臨而饗之　孟喜舉孝亷為郎曲臺署長注師¶
古曰曲臺殿名署主其事也(儒/林)　孟卿東海人(喜父/也)事¶
瑕丘蕭奮學禮因授后倉魯閭丘卿倉說禮數萬言號¶
曰后氏曲臺記授沛聞人通漢子方梁戴徳延君戴聖¶
次君沛慶普注服䖍曰在曲臺校書著記因以曲臺記¶
為名師古曰曲臺殿在未央宫(儒/林)　蓺文志曲臺后倉¶
九篇注如淳曰行射禮於曲臺后倉為記故名曲臺記¶
<pb:KR3k0032_WYG_162-17a>¶
漢官儀曰大射于曲臺晉灼曰天子射宫也西京無太¶
學於此行禮　文選注七畧曰宣帝時行射禮博士后¶
倉為之辭至今記之曰曲臺記　長門賦(司馬/長卿)覧曲臺¶
之央央注三輔黄圖未央東有曲臺殿　長安志於曲¶
臺凡三出¶
　　　梁平臺(睢陽/城)¶
梁孝王&KR0019;孝景時築東苑方二百餘里廣睢陽城七十¶
里(北征記曰城周三十七里凡二十四門而太康地記/曰城方十三里梁孝王築之皷倡節杵  後下和之)¶
<pb:KR3k0032_WYG_162-17b>¶
(者稱睢/陽曲)大治宫室為複道自宫連屬於平臺三十餘里¶
招延四方豪桀注如淳曰平臺在大梁東北師古曰今¶
城東二十里有故臺基　文選沈約宋書謝靈運&KR0019;論¶
綴平臺之逸響注梁孝王作平臺招延四方才子逸響¶
謂枚臯司馬相如之文¶
　　　漢栢梁臺　(栢梁/詩)　(銅/柱)¶
武紀元鼎二年春起栢梁臺(漢武舊事曰以香栢/為梁香聞數十里)大初¶
元年十一月乙酉栢梁臺災(夏侯始昌/先言其日)　郊祀志武帝¶
<pb:KR3k0032_WYG_162-18a>¶
鑄栢梁銅柱　食貨志粤欲與漢用船戰廼大修昆明¶
池列館環之治樓船高十餘丈旗幟加其上甚壯天子¶
感之乃作栢梁臺高數十丈宫室由此日麗　三輔黄¶
圖在長安城中北帝嘗置酒其上詔羣臣和詩　三輔¶
故事臺高二十丈　武帝故事起栢梁臺以處神君¶
長安志廟記曰在北闕内道西(三秦記曰上有/銅鳯名鳯闕)　括地¶
志在雍州長安故城中　元和志在長安故城中未央¶
宫北　古文苑漢武帝元封三年作栢梁臺詔羣臣二¶
<pb:KR3k0032_WYG_162-18b>¶
千石有能為七言詩者乃得上座帝曰日月星辰和四¶
時自梁王以下作詩者二十五人(所紀之年不同盖臺/建於元鼎而賦詩乃)¶
(元封/也)　文選注引漢武栢梁臺衛尉詩　韓子齊景公¶
登栢寢之臺¶
　　　漢登單于臺¶
武紀元封元年冬十月詔曰南越東甌咸服其辜西蠻¶
北夷頗未輯睦朕將循邊陲擇兵振旅躬秉武節置十¶
二部將軍親帥師焉行自雲陽北歴上郡西河五原出¶
<pb:KR3k0032_WYG_162-19a>¶
長城北登單于臺至朔方臨北河勒兵十八萬騎旌旗¶
徑千餘里威震匈奴遣使者告單于曰南越王頭已縣¶
於漢北闕矣單于能戰天子自將待邊不能亟來臣服¶
何但亡匿幕北苦寒之地為匈奴讋焉¶
　　　漢通天臺　承露仙人掌　(别見長/樂宫)¶
武紀元封二年春幸緱氏遂至東萊夏四月還祠泰山¶
至瓠子臨决河還作甘泉通天臺(史記云通/天莖臺)注師古曰¶
言此臺高上通于天漢舊儀曰高三十丈(去長安/三百里)望見¶
<pb:KR3k0032_WYG_162-19b>¶
長安城　郊祀志初公孫卿言仙人可見上往常遽以¶
故不見今為館如緱氏城置脯棗神人宜可致且仙人¶
好樓居於是上令長安作飛亷桂館甘泉則作益夀¶
延夀館使卿持節設具而&KR0049;神人乃作通天臺置祠具¶
其下將招來神仙之屬注師古曰為塞河及造臺而有¶
神光之應(通鑑元封/二年作)　漢武故事築通天臺去地百餘¶
丈望雲雨悉在其下去長安三百里望見長安城黄帝¶
以來祭天圜丘處武帝祭太一上通天臺舞八嵗童女¶
<pb:KR3k0032_WYG_162-20a>¶
三百人置祠祀招仙人祭太乙令人升通天臺以&KR0049;天¶
神天神既下祭所若大流星乃舉烽火而就竹宫望拜¶
上有承露仙人掌擎玉盃承雲表之露(漢武故事又/有通天宫)¶
王温舒&KR0019;上欲作通天臺覆中尉脱卒得數萬人作上¶
説拜為少府　西域&KR0019;賛營千門萬户之宫立神明通¶
天之臺　三輔黄圖亦曰&KR0049;神臺又曰望仙臺武帝時¶
作栢梁柱承露仙人掌之屬注建章宫承露盤高二十¶
丈大七圍(以銅/為之)上有仙人掌承露和玉屑飲之　括地¶
<pb:KR3k0032_WYG_162-20b>¶
志雲陽宫在雍州雲陽縣西北八十一里有通天臺即¶
黄帝以來祭天圜丘之處　元和志在甘泉宫中高三¶
十五丈望雷雨悉在下(武帝于甘泉宫中為臺畫/天地泰臺諸鬼神而祭之)　上¶
林賦置酒乎顥天之臺注張揖曰臺高上干顥天也¶
甘泉賦乃望通天之繹繹直嶤嶤以造天　西京賦通¶
天訬以竦峙徑百常而莖擢上辬華以交紛下刻陗其¶
若削伏櫺檻而頫聴聞雷霆之相激采少君之端信庶¶
欒大之貞固立修莖之仙掌承雲表之清露屑瓊蘂以¶
<pb:KR3k0032_WYG_162-21a>¶
朝飡必性命之可度　文苑英華唐黎&KR1134;通天臺賦危¶
檻岧嶤廻途鬰律植承露之盤開肅神之室將以接上¶
元期太一丹檻栖於列宿飛梁歴於倒景　任公叔賦¶
嶝道邈以特立通天赫其無儔託神靈於秦甸結元氣¶
於雍丘白日旁轉青雲上浮八垓可接於咫步萬象無¶
逃於寸眸爟火周起神光&KR1199;來召安期於滄海降王母¶
於黄屋　楊系賦若瑤臺之霞駮冠鼇山於溟海若瓊¶
樓之雲蔚照龍燭於崑丘高揖八極俯窺萬井拂軒楯¶
<pb:KR3k0032_WYG_162-21b>¶
之宛虹步檐檻之倒景玉女下視金烏上廻　南史沈¶
烱字初明行經漢武通天臺為表奏之　後周圜丘歌¶
辭云王城七里通天臺紫微斜照影徘徊連珠合璧重¶
光采天策蹔轉鈎陳開　列子周穆王築中天之臺其¶
高千仭¶
　　　漢漸臺(詳見建/章宫)¶
鄧通&KR0019;文帝覺而之漸臺求得通注未央殿西南有蒼¶
池池中有漸臺(元和志在未央宫西水/經注沈水逕漸臺東)　郊祀志太初¶
<pb:KR3k0032_WYG_162-22a>¶
元年二月起建章宫其北治大池漸臺高二十餘丈名¶
曰泰液注漸一音子亷反浸也水所浸三輔黄圖作瀐¶
亦浸義　黄圖漸臺在建章宫太液池中高二十餘丈¶
漸浸也言為池水所漸又一説漸臺星名法星以為臺¶
名未央宫有滄池池中有漸臺王莽死于此　西京賦¶
顧臨太液滄池漭沆漸臺立于中央赫昈昈以&KR0042;敞¶
晉天文志織女東足一星曰漸臺臨水之臺也主晷漏¶
律吕之事¶
<pb:KR3k0032_WYG_162-22b>¶
　　　漢武臺¶
李陵&KR0019;召見武臺叩頭請罪臣願以少擊衆步兵五千¶
人涉單于庭上許之注師古曰未央宫有武臺殿(文臣/見於)¶
(宣室武臣/見於武臺)　九域志滄州有漢武臺輿地志云漢武帝¶
至此築　唐紀功次漢武臺(見下/)¶
　　　漢玉臺　珍臺　騰光臺　招仙臺¶
西京賦西有玉臺聫以昆徳(注臺/殿名)珍臺蹇産以極壯隥¶
道邐倚以正東(珍臺/臺名)　天馬歌遊閶闔觀玉臺注上帝¶
<pb:KR3k0032_WYG_162-23a>¶
所居　甘泉賦珍臺閒館　洞㝠記建元二年起騰光¶
臺以望四逺常有飛光如星集於臺上亦曰經星臺集¶
方士説仙事又起招仙之臺於明庭宫(即甘泉/别名)於臺上¶
撞碧玉鐘太初二年起甘泉望風臺¶
　　　漢神明臺¶
郊祀志太初元年作建章宫(紀二月起/建章宫)其南立神明臺¶
井幹樓高五十丈輦道相屬焉注師古曰漢宫閣疏神¶
明臺高五十丈上有九室常置九天道士百人然則神¶
<pb:KR3k0032_WYG_162-23b>¶
明井幹俱高五十丈也井幹樓積木而高為樓若井幹¶
之形也(水經注黄圖曰在建章宫/中今人謂之九子臺非也)　東方朔&KR0019;左鳯闕¶
右神明　黄圖神明臺祀仙人處上有銅仙舒掌捧銅¶
盤承雲表之露　括地志在長安縣西北二十里長安¶
故城在西漢建章宫有神明臺　西都賦神明鬰其特¶
起軼雲雨於大半虹霓廻帶於棼楣　三輔宫殿簿長¶
樂宫有臨華臺神仙臺¶
　　　漢登仙臺¶
<pb:KR3k0032_WYG_162-24a>¶
文選注戴延之西征記曰嵩中嶽也東謂大室西謂少¶
室相去十七里嵩高總名也漢武帝作登仙臺在少室¶
峯下　淮南王安立思仙臺¶
　　　漢龍臺¶
司馬相如&KR0019;(上林/賦)登龍臺注張揖曰觀名在豐水西北¶
近渭　史記正義三輔故事云龍臺高六丈去豐水五¶
里漢時龍見陂中故作此臺括地志云龍臺一名龍臺¶
觀在雍州鄠縣東北三十五里¶
<pb:KR3k0032_WYG_162-24b>¶
　　　漢望海臺¶
水經注浮瀆又東北逕漢武帝望海臺又東注于海魏¶
氏土地記曰章武縣東百里有武帝臺南北有二臺相¶
去六十里基高六十丈俗云漢武帝東廵海上所築¶
文苑英華有觀風臺賦¶
　　　漢豫章臺¶
見昆明池¶
　　　漢符節臺　三臺¶
<pb:KR3k0032_WYG_162-25a>¶
嚴延年&KR0019;上欲徴延年符已發注應劭曰符竹使符也¶
臧在符節臺欲有所拜召治書御史符節令發符下大¶
尉也　霍光&KR0019;皇帝信璽行璽注漢初三璽天子之璽¶
自佩行璽信璽在符節臺　後百官志符節令一人六¶
百石為符節臺率主符節事凡遣使掌授節屬少府(秦/中)¶
(車府令髙行/符璽令事)　後五行志中平二年二月南宫雲臺灾¶
延及尚書符節蘭臺　官志注蔡質漢儀曰客曹郎主¶
治羌胡事劇遷二千石或刺史其公遷為縣令詔書賜¶
<pb:KR3k0032_WYG_162-25b>¶
錢三萬與三臺祖餞餘官則否　蔡邕傳以侍御史轉¶
治書御史遷尚書三日之間周歴三臺　文選坐領三¶
臺注應劭漢官儀曰尚書為中臺御史為憲臺謁者為¶
外臺(漢官典職謝靈運晉/書曰云云是為三臺)　晉志魏别為一臺位次御¶
史中丞掌授節銅虎竹使符及泰始九年武帝省并蘭¶
臺置符節御史　魏都賦符節謁者典璽儲吏注宣明¶
門外東入最南有謁者臺閣次中央符節臺閣最北御¶
史臺閣三臺並列西向符節臺東有丞相諸曹　晉劉¶
<pb:KR3k0032_WYG_162-26a>¶
長升為尚書左丞正色在朝三臺清肅¶
　　　漢上林清臺　靈臺銅表(事見太/初厯)　靈臺¶
　　　&KR0049;臺(見渾/儀)　　唐清臺(見瑞/星)¶
前律厯志元鳯三年太史令張夀王言太初厯過詔主¶
厯使者鮮于妄人詰問妄人請與治厯麻光等二十餘¶
人雜&KR0049;日月晦朔&KR0076;望八節二十四氣詔與丞相御史¶
大夫大將軍史各一人雜&KR0049;上林清臺課厯疏密凡十¶
一家(一作/十家)　黄圖靈臺在長安西北八里始曰清臺本¶
<pb:KR3k0032_WYG_162-26b>¶
為侯者觀隂陽天文之變更名曰靈臺(後漢作靈臺掌/&KR0049;日月氣而屬)¶
(太史太史有二丞其一在靈臺漢官曰/靈臺員吏十三人靈臺待詔四十二人)郭緣生述征記¶
曰長安宫南有靈臺高十五仞上有渾儀(延熹七/年造)張衡¶
所製又有相風銅烏千里風至此烏乃動又有銅表高¶
八尺長一丈三尺廣一尺二寸題云太初四年造　水¶
經注曰城南漕渠有漢靈臺然則漢城西之上林城南¶
之漕渠皆有&KR0049;景之臺也　晉樂志漢明皇帝¶
即位表圭影而陳清廟　亢倉子齊太子坐清¶
<pb:KR3k0032_WYG_162-27a>¶
臺之上　宋書孝武大明六年八月己丑置清臺¶
令¶
　　　漢昆明臺¶
水經注沈水北與昆明故池㑹又北逕長安城西與昆¶
明池水合水上承池於昆明臺故王仲都所居也　新¶
論仲都卧於池臺上¶
　　　漢蘭臺(令/史)　漢蘭臺圖籍　魏蘭臺¶
百官表御史中丞在殿中蘭臺掌圖籍秘書　後百官¶
<pb:KR3k0032_WYG_162-27b>¶
志御史中丞蘭臺令史六百石掌奏及印工文書(班固/班超)¶
(傅毅李尤孔僖/楊終皆為之)　車千秋&KR0019;令丞相親掘蘭臺蠱　王¶
莽&KR0019;夏賀良䜟書臧蘭臺注師古曰蘭臺掌圖籍之所¶
　後&KR0019;楊終顯宗召詣蘭臺拜校書郎　賈逵永平中¶
勅蘭臺給筆札作神爵頌　王允為司徒及遷都闗中¶
允收斂蘭臺石室圖書秘緯要者以從至長安皆分别¶
條上經籍具存允有力焉　儒林&KR0019;黨人既誅其高名¶
善士多坐流廢有私行金貨定蘭臺桼書經字以合私¶
<pb:KR3k0032_WYG_162-28a>¶
文及遷都之際自辟雍東觀蘭臺石室宣明鴻都藏典¶
册文章競共剖散及王允所收而西者裁七十餘乗道¶
路艱逺復弃其半矣　西京賦内有蘭臺金馬遞宿迭¶
居注蘭臺臺名校書處　漢官儀能通倉頡史篇補蘭¶
臺令史　論衡孝明好文人並召蘭臺之官文雄㑹聚¶
(選注/引之)蘭臺令史職校書定字蘭臺之史班固賈逵楊終¶
傅毅之徒名香文美蘭臺之官國所監得失也　隋志¶
明章重經術石室蘭臺彌以充積又曰漢明帝求佛經¶
<pb:KR3k0032_WYG_162-28b>¶
緘於蘭臺石室　唐劉知幾云後漢公卿所撰先集公¶
府乃上蘭臺故史官載事為廣　晉志殿中侍御史案¶
魏蘭臺遣二御史居殿中伺察非法即其始也魏晉官¶
品令又有禁防御史第七品太元中有檢校御史呉崐¶
此二職亦蘭臺之職也符節御史秦符璽令之職漢因¶
之位次御史中丞至魏别為一臺掌授節銅虎竹使符¶
及泰始九年省并蘭臺置符節御史掌其事武帝以謁¶
者并蘭臺　魏畧太和中祕書以公事移蘭臺薛夏曰¶
<pb:KR3k0032_WYG_162-29a>¶
蘭臺為外臺祕書為内閣臺閣一也何不相移之有(魏/蘭)¶
(臺亦藏書/御史掌焉)　唐志龍朔二年(二月/四日)改祕書省曰蘭臺監¶
曰太史少監曰侍郎丞曰大夫(李懐儼崔行功/為蘭臺侍郎)初漢以¶
御史中丞掌蘭臺圖籍故歴代建臺省祕書與御史為¶
鄰¶
　　　漢温明臺¶
郡國志洺州温明臺後漢世祖晝卧此殿耿弇入造牀¶
下勸即位處¶
<pb:KR3k0032_WYG_162-29b>¶
　　　漢靈臺(又見上/林清臺)¶
紀光武中元元年初起靈臺注漢宫閣疏靈臺高三丈¶
十二門天子曰靈臺諸侯曰觀臺(水經注靈臺光武所/築高六丈方二十丈)¶
　明帝永平二年春正月辛未登靈臺望元氣三年春¶
正月癸巳詔曰登靈臺見史官正儀度(班固詩乃經靈/臺靈臺既崇帝)¶
(勤時登爰考休徴三光宣精五/行布序習習祥風祁祁甘雨)　章帝建初五年春正¶
月己酉宗祀明堂登靈臺望雲物　和帝永元五年正¶
月乙亥登靈臺望雲物　順帝永和元年正月己巳宗¶
<pb:KR3k0032_WYG_162-30a>¶
祀明堂登靈臺改元　續百官志太史令明堂及靈臺¶
丞各一人二百石掌守明堂靈臺靈臺掌&KR0049;日月星氣¶
皆屬太史注漢官曰靈臺待詔四十二人十四人&KR0049;星¶
二人侯日三人&KR0049;風十二人&KR0049;氣三人&KR0049;晷景七人&KR0049;¶
鍾律一人舍人(宋志太史東京有/二丞其一在靈臺)　祭祀志章帝作靈¶
臺十二門詩　桓譚傳有詔㑹議靈臺所處帝曰吾欲¶
以䜟决之注洛陽記曰平昌門南直大道東是明堂大¶
道西是靈臺也　宦者傳靈帝欲登永安&KR0049;臺　東都¶
<pb:KR3k0032_WYG_162-30b>¶
賦靈臺明堂統和天人登靈臺考休徴　東京賦左制¶
辟雍右立靈臺馮相觀祲祈禠禳災　永安宫銘(李/尤)&KR0049;¶
臺集道俾司星辰(&KR0049;臺銅儀/見渾天儀)　述征記長安宫南靈臺¶
上有相風銅烏　摰虞三輔决録注竇攸舉孝亷為郎¶
世祖大㑹靈臺得鼠如豹文問羣臣莫知者攸對曰鼮¶
鼠也見爾雅詔按祕書如攸言賜帛百匹　薄后¶
&KR0019;漢王四年坐河南成臯靈臺　水經注鎬水北¶
逕漢靈臺西又逕磁石門西門在阿房前悉以磁石為¶
<pb:KR3k0032_WYG_162-31a>¶
之令四夷朝者有隠甲懐刃入門而脅之以示神亦曰¶
却胡門明堂北三百步有靈臺元始四年立¶
　　　漢雲臺¶
五行志雲臺周家所造圖書術籍珍玩寶怪所藏　列¶
傳馮魴建武三年召詣行在所見於雲臺　隂興領侍¶
中受顧命於雲臺廣室注洛陽南宫有雲臺廣室殿¶
范升為博士建武四年正月朝公卿大夫博士見於雲¶
臺令升與韓歆許淑等辨難　樊曄建武初引見雲臺¶
<pb:KR3k0032_WYG_162-31b>¶
(酷/吏)　周黨光武引見伏而不謁范升奏毁曰願與坐雲¶
臺之下考試圖國之道(逸/民)　索盧放建武末徴不起光¶
武使人輿之見於南宫雲臺(獨/行)　賈逵為郎與班固並¶
校祕書應對左右肅宗好古文尚書左氏&KR0019;建初元年¶
詔逵入講北宫白虎觀南宫雲臺　&KR0019;論永平中顯宗¶
圖二十八將於南宫雲臺(馬援&KR0019;援女立為皇后顯宗/圖畫建武中名臣列將於雲)¶
(臺以椒房故/獨不及援)　東觀記明帝時(永平五/年秋)大旱御雲臺上¶
筮得蹇卦帝以問沛獻王輔(文選沛獻訪/對於雲臺)　順紀登雲¶
<pb:KR3k0032_WYG_162-32a>¶
臺召百官永和元年十月丁亥承福殿火帝避御雲臺¶
　靈紀中平三年鑄黄鍾四注鍾垂於玉堂及雲臺殿前¶
(見宦/者傳)　李尤銘曰周氏舊居惟漢襲因崇臺増峻上擬¶
蒼雲　東京賦南則前殿雲臺　洛陽記雲臺高閣十¶
四間　淮南子云云高誘注臺高際於雲故曰雲臺¶
文選謝朓詩獻納雲臺表¶
　　　漢清源臺¶
隋志漢明帝遣郎中蔡愔秦景使天竺求佛經得四十¶
<pb:KR3k0032_WYG_162-32b>¶
二章因立白馬寺其經緘于蘭臺石室又畫像於清源¶
臺及顯節陵上　文苑英華南宫畫像送於清源之¶
臺　册府元龜云清凉臺¶
　　　漢章臺(又見/殿類)¶
魯恭&KR0019;永元九年召拜議郎八月飲酎齋㑹章臺詔使¶
小黄門引恭前其夜拜侍中勅使驂乗　肅宗親御章¶
臺冠馬鉅　東京賦内則含徳章臺　前張敞&KR0019;¶
走馬章臺街注孟康曰在長安中　秦有章臺宫¶
<pb:KR3k0032_WYG_162-33a>¶
蘇秦&KR0019;云朝於章臺之下揚雄云藺生收功於章¶
臺¶
　　　馬融讀書臺¶
元和志在盭厔縣東北二十七里¶
　　　魏銅爵臺　三臺　氷井臺　金虎臺¶
　　　九華臺¶
魏志建安十五年冬作銅爵臺于鄴十七年春悉召諸¶
子登臺使各為賦臨淄侯植援筆立成云立中天之華¶
<pb:KR3k0032_WYG_162-33b>¶
觀兮連飛閣於西城臨漳水之長流兮望衆果之滋榮¶
(魏文帝賦曰飛閣崫其/特起層樓儼以承天)十八年九月作金虎臺鑿渠引¶
漳水入白溝以通河黄初七年三月築九華臺　魏都¶
賦三臺列峙以峥嶸亢陽臺於隂基擬華山之削成上¶
累棟而重霤下冰室而沍㝠雲雀踶甍而矯首壯翼摛¶
鏤於青霄雷雨窈㝠而未半皦日籠光於綺寮注銅雀¶
園西有三臺中央有銅爵臺有屋一百一間南則金虎¶
臺有屋一百九間北則氷井臺有屋一百四十五間上¶
<pb:KR3k0032_WYG_162-34a>¶
有氷室三臺與法殿皆閣道相通　水經注魏武封於¶
鄴城之西北有三臺因城為基巍然崇舉其高若山建¶
安十五年所起春秋古地云葵丘地名今鄴西臺是也¶
其中銅雀臺高十丈有屋百餘間南則金雀臺高八丈¶
有屋一百九間北曰氷井臺亦高八丈有屋一百四十¶
間上有氷室室有數井井深十五丈藏氷及石墨又有¶
粟窖及鹽窖猶有石銘存焉　北齊書文宣天保九年¶
發丁匠三十萬人營三臺于鄴因其舊業而高博之大¶
<pb:KR3k0032_WYG_162-34b>¶
起宫室及遊逸園至是三臺成改銅雀曰金鳯金虎曰¶
靈應氷井曰崇光十一月登三臺御乾象殿朝燕　國¶
史志相州安陽有銅雀臺鄴有三臺¶
　　　魏陵雲臺　九華臺¶
三國志文帝黄初二年築陵雲臺(洛陽記曰高二十三/丈登之見孟津  洛)¶
(陽簿凌雲臺閣十一間髙述征記/曰陵雲臺在明光殿西  八丈)七年三月築九華臺¶
樓觀精巧先稱平衆木輕重然後造無錙銖相結臺雖¶
高峻常隨風揺動而終無傾倒之理明帝登臺懼其勢¶
<pb:KR3k0032_WYG_162-35a>¶
危别以大木扶持之樓即傾壊論者謂輕重力偏也(又/黄)¶
(初四年正月築南廵臺于/宛六年九月築東廵臺)　晉華廙&KR0019;武帝登陵雲臺¶
　汝南王亮&KR0019;武帝登陵雲臺望見曰伏妃可謂富貴¶
也¶
　　　魏永始臺　丹書臺¶
文選何晏景福殿賦鎮以崇臺實曰永始注永始臺名¶
鎮在宫南闈門此臺下有倉廪韋仲將景福殿賦曰時¶
襄羊以劉覧步華輦於永始知稼穡之艱難壯農夫之¶
<pb:KR3k0032_WYG_162-35b>¶
克敏　地理志許州有丹書臺魏文帝受禪有黄鳥銜¶
丹書集此臺　述異記郭景純注爾雅臺今在夷陵¶
郡¶
　　　晉靈臺¶
官志太史又别置靈臺丞　潘岳閒居賦靈臺傑其高¶
峙窺天文之祕奥注陸機洛陽記靈臺在洛陽南去城¶
三里辟雍在靈臺東相去一里　元魏紀太和十六年¶
春登靈臺觀雲物¶
<pb:KR3k0032_WYG_162-36a>¶
　　　晉豫章學臺¶
范寗&KR0019;為豫章太守大設庠序遣人往交州採磬石以¶
供學用改革舊制不拘常憲逺近至者千餘人資給衆¶
費一出私禄并取郡四姓子弟皆充學生課誦五經又¶
起學臺功用彌廣¶
　　　後魏閱武臺¶
後魏紀孝文大和十八年八月丁未幸隂山閲武臺臨¶
觀講武　明元永興二年七月丁巳立馬射臺　魏志¶
<pb:KR3k0032_WYG_162-36b>¶
胡質都督青徐置東征臺且佃且守¶
　　　後魏講武臺¶
水經注太和十八年從高祖北廵届於隂山之講武臺¶
臺之東有高祖講武碑文中書郎高聰之辭　吳孫權¶
於武昌臨釣臺¶
　　　唐紀功漢武臺(詳見紀/功類)¶
太宗紀貞觀十九年自洛陽宫伐高麗六月敗之於安¶
市城東南山九月班師十月次漢武臺刻石紀功　太¶
<pb:KR3k0032_WYG_162-37a>¶
宗實録貞觀十九年十月班師次漢武臺餘基三成傍¶
有祠室塋域帝顧問侍臣對曰此是燕齊之士為漢武¶
求仙之處其地俯臨大海長瀾接天岸多峻石竒怪之¶
狀帝製文刻於石¶
　　　唐仰觀臺¶
集賢注記唐大明宫集賢院内西院正屋三門四架一¶
行所居院中有仰觀臺(即一行占/&KR0049;之所)　兩京記東都闕北¶
及南皆有觀象臺太史仰觀之所¶
<pb:KR3k0032_WYG_162-37b>¶
　　　唐舞鶴臺　萬嵗臺　景雲臺¶
見封禪類(高宗封/泰山)¶
　　　唐講武臺(見講/武類)¶
地理志許州臨潁有講武臺本尚書臺馬融講書之地¶
顯慶二年十月高宗大閱于此更名太原府晉陽西北¶
十五里有講武臺飛閣顯慶五年築　左傳成周宣榭¶
注講武屋¶
　　　唐銀臺¶
<pb:KR3k0032_WYG_162-38a>¶
高宗龍朔三年十二月庚子詔以舍元殿前銀臺閣内¶
並覩麟迹改來年為麟徳元年　李肇記學士出銀臺¶
乗馬　宋朝通進銀臺司舊&KR0032;樞密院凡内外奏覆文¶
字必闗二司然後進御外則内臣及樞密院吏掌之内¶
則尚書内省籍其數以下有司或行或否得緣為奸樞¶
密學士向敏中請别置局淳化四年八月癸酉以宣徽¶
北院聴事為通進銀臺司命敏中及張詠同知二司事¶
内外章奏案牘謹視出入而勾稽焉月一奏課發勅司¶
<pb:KR3k0032_WYG_162-38b>¶
舊&KR0032;中書尋令銀臺司兼領之九月乙巳以給事中封¶
駁&KR0032;通進銀臺司¶
　　　唐測景臺　靈臺(見渾天及/司天臺)¶
地理志河南府陽城縣有測景臺　㑹要儀鳯四年五¶
月太史令姚元辯奏於陽城測景臺依古法立八尺表¶
夏至日中測景一尺五寸正與古法同調露元年十一¶
月於陽城周公測景所得土圭長一丈二尺七寸(開元/十一)¶
(年詔太史監南/宫説刻石表焉)開元十二年四月二十三日命太史監¶
<pb:KR3k0032_WYG_162-39a>¶
南宫說及太史官大相元太等馳&KR0019;往安南蔡蔚等州¶
測&KR0049;日景及還京與一行師一時校之並差不同一行¶
以南北日景校量用勾股法算之云大約南北極相去¶
纔八萬餘里(餘見覆/矩圖)　范榮有測景臺賦　靈臺&KR0049;簿¶
(見大/衍厯)　韋承慶有靈臺賦　隋劉祐著觀臺飛&KR0049;六卷¶
周禮大司徒以土圭之法測土深正日景日至之景尺¶
有五寸謂之地中注日景千里而差一寸尺有五寸者¶
南戴日下萬五千里地與星辰四游升降於二萬里之¶
<pb:KR3k0032_WYG_162-39b>¶
中是以半之得地之中今潁川陽城縣是也¶
　　　唐肅政臺　文昌臺¶
官志御史臺文明元年(九月甲寅即/光宅元年)改肅政臺光宅元¶
年分左右臺尚書省光宅元年改曰文昌臺長安三年¶
(閠四月/己卯)曰中臺　隋大業三年四月壬辰増謁者司&KR0032;¶
與御史為三臺¶
　　　唐靈臺　司天臺(並見官/制臺省)¶
舊紀乾元元年三月辛卯改太史監為司天臺　厯志¶
<pb:KR3k0032_WYG_162-40a>¶
韓頴直司天臺¶
　　　唐麟臺　鸞臺　蘭臺¶
官志垂拱元年改秘書省曰麟臺門下省曰鸞臺龍朔¶
二年改秘書省曰蘭臺　文粹韋表微麟臺碑銘(序曰/元和)¶
(五年十一月使鄆經獲麟之舊/壌後之人築臺於此以旌厥路)¶
　　　唐浚儀岳臺¶
天文志開元十二年得浚儀岳臺晷尺五寸三分　東¶
京記祥符縣西九里有岳臺圖經云昔魏王遥事霍山¶
<pb:KR3k0032_WYG_162-40b>¶
神築此臺禱於其上因以為名宣徳門前天街西第一¶
岳臺坊(浚儀祥符二/年改祥符)　國史地理志祥符有岳臺¶
　　　唐集靈臺¶
舊紀天寶元年十月辛丑造長生殿名為集靈臺以祀¶
天神　張良器有賦(天寳二年/進士試)¶
　　　唐神爵臺¶
地理志陜州硤石縣東有神雀臺天寶二年以赤雀見¶
置¶
<pb:KR3k0032_WYG_162-41a>¶
　　　唐御注孝經臺¶
文苑英華張昔御注孝經臺賦云索隠鈎深詞約意逺¶
勒睿㫖於他山之石植崇臺為儒林之苑王猷玉潤帝¶
典金清嚮之者修睦就之者起敬三千子之皷篋邈矣¶
且瞻十八章之箴規掲之備舉高而不危者尚乎臺磨¶
而不磷者莫如石金字累累以條貫銀鈎歴歴而交映¶
　　　唐連弩臺¶
李元諒&KR0019;貞元中節度隴右築連弩臺逺烽&KR0049;為¶
<pb:KR3k0032_WYG_162-41b>¶
守備西戎憚之　初學記費北有積弩堂晉成帝¶
作¶
　　　唐宿羽臺¶
見上陽宫¶
　　　唐望仙臺¶
武宗紀㑹昌五年正月作仙臺于南郊(武宗作臺于城/之南孫樵作露)¶
(臺遺基賦以諷之月先是㑹昌三年夏作望仙軍/觀于禁中六年六  甲申又作望仙樓于神策)　舊紀¶
㑹昌五年正月己酉朔敇起望仙臺於南郊壇時道士趙¶
<pb:KR3k0032_WYG_162-42a>¶
歸真特承恩禮　柳仲郢&KR0019;武宗延方士築望仙臺累¶
諫諄切　㑹要武宗㑹昌中於大明宫築臺號曰望仙¶
宣宗大中八年復命葺之右補闕陳嘏抗疏立罷修營¶
八月改為文思院¶
　　　唐麗春臺¶
兩京記東都城有流杯殿在麗春臺北有東西廊南至¶
麗春臺北連&KR0042;徽殿南頭皆亭子間以山池殿上作漆¶
渠九曲¶
<pb:KR3k0032_WYG_162-42b>¶
　　　太平興國講武臺¶
二年築講武臺于城西之楊村九月辛亥幸大閲三年¶
十二月乙丑幸觀飛山卒六年十二月己卯幸賜從臣¶
飲　後梁開平元年十月幸繁臺講武(本梁孝/王吹臺)二年七¶
月改為講武臺¶
　　　雍熙觀耕臺¶
四年九月内降手札來年正月有事東郊行藉田¶
禮十月詳定所言舊禮於先農壇東别立觀耕¶
<pb:KR3k0032_WYG_162-43a>¶
臺帝禮畢登臺以觀公卿請高五尺餘如先農¶
壇¶
　　　至道渾儀臺¶
元年十二月庚辰渾儀成司天監築臺置之　慶元¶
四年七月祕書省築渾儀臺高二丈一尺¶
　　　慶厯欽天臺¶
實録慶厯三年五月丁亥上閔雨露立殿庭御衣¶
霑潤戊子雨輔臣稱賀辛卯築欽天臺于禁中¶
<pb:KR3k0032_WYG_162-43b>¶
(長編通畧/云欽天壇)　仁宗以天久不雨降服徹膳躬自¶
暴露夜輒升壇禱祠達旦不寐　元魏有天文¶
殿¶
　　　元豐&KR0049;臺¶
見儀象類¶
　　　元祐御史臺¶
元祐三年新作御史臺成詔曽肇為之記曰御史見於¶
周掌賛書受法令而已戰國以對執灋亦紀事之職也¶
<pb:KR3k0032_WYG_162-44a>¶
秦漢始置大夫位亞丞相副曰中丞督部刺史受公卿¶
奏事其屬有侍御史出討姦猾治大獄於是専繩糾之¶
任厥後政事歸尚書而御史與尚書謁者並為三臺大¶
夫更為三公而中丞為臺率與尚書令司&KR0032;校尉朝㑹¶
皆専席為三獨坐隋唐復置大夫天下有寃而無告者¶
得與中書門下省詰之謂之三司自是御史益為雄峻¶
其屬有殿中監察并侍御史為三院侍御史一人知雜¶
事横榻而坐謂之南牀皆専彈劾不言事本朝因之真宗¶
<pb:KR3k0032_WYG_162-44b>¶
増置言事御史其後皆得言事然以大夫為兼官不治¶
臺事以郎中員外郎兼侍御史知雜事以貳中丞以太¶
常博士以上為三院未至者為御史裏行監察至神宗¶
正官名始歸大夫職以侍御史治雜事罷御史裏行而¶
復六察官分守既定廼相官府(元豐六年六月乙巳朔/詔六察各置一御史)¶
盖御史臺建於宣化坊自開寳五年纔有東西獄七年¶
雷徳驤分判三院事請而大之屋不及百楹天禧二年¶
復詔増廣至三百六十楹訖于元豐垂七十年神宗伻¶
<pb:KR3k0032_WYG_162-45a>¶
圖程工以授有司舊闕大夫聴事踵鄴都制度闕門北¶
鄉取隂殺之義至是置大夫聴事闢門東鄉上即政之¶
初實遵先訓猶以大夫虚員始省營築闢門北鄉仍故¶
不改以元祐二年六月乙亥始事三年八月庚辰卒功¶
為屋三百五十一楹(詳見/官制)　慶厯五年九月十八日庚¶
子置南京留司御史臺七年六月二十一日壬戌置北¶
京御史臺命馬綘掌之(西京舊有之用分司/官一人或特命官)　開寶六¶
年十月丁酉雷徳驤為秘書丞分判御史臺三院事景¶
<pb:KR3k0032_WYG_162-45b>¶
徳四年五月詔臺有當糾而不糾者尚書省彈奏寶元¶
二年十二月詔御史缺官具兩省班簿來上朕自&KR0039;一¶
人慶厯四年八月詔臺官毋用輔臣所薦(嘉祐四年五/月詔除之)¶
(天聖七年九月知雜鞠詠言申謁之熙/寧九年十一月中丞鄧潤甫請除)皇祐三年十月¶
乙巳上諭宰臣曰諫官御史必用忠厚淳直通世務明¶
治體之人以革澆薄之敝自是詔舉御史必載帝語降¶
勅(先是天聖元年四月丁/巳詔近臣舉諫官御史)治平二年范純仁為殿中吕¶
大防為監察内出姓名而命之元豐六年九月置檢法¶
<pb:KR3k0032_WYG_162-46a>¶
主簿元祐三年十二月十四日詔刋神宗舉御史詔于¶
御史臺紹興元年九月侍御史沈與求請舉行元豐六¶
察舊法二十五年十二月一日手詔風憲之地朕親除¶
公正之士以革前&KR0102;宜盡心乃職惟結主知翌日右正¶
言張修請刋聖詔于臺及諫院三十年四月二十七日¶
丙子詔以神宗命臺臣舉忠純體國之人補御史詔重¶
刋于臺　文苑英華烏臺賦旌良表正癉惡繩回官則¶
秦置臺從漢起¶
<pb:KR3k0032_WYG_162-46b>¶
　　　歴代臺名¶
五帝時¶
　九成(有娀/氏)¶
戰國時¶
　崇霞(燕/)　姑蘇(呉/)¶
前漢¶
　通天　承光　神明　日影　通靈　八風(王莽/)¶
後漢¶
<pb:KR3k0032_WYG_162-47a>¶
　魚梁¶
前魏¶
　凌雲　銅爵　金虎　南廵　九華　金鳯¶
　氷井　鬭鷄　永始　中天¶
後魏¶
　凌雲　靈芝　九華　鹿苑　閲武　含章¶
隋¶
　建章　麗春　麗日　月輪　雲光　集靈¶
<pb:KR3k0032_WYG_162-47b>¶
三十六國¶
　凌霄　觀雀　凉馬　仰觀　閱馬¶
六朝¶
　望耕　日觀¶
北齊¶
　金鳳　崇光　應聖¶
丹臺新録所載¶
　閬　　金　　高晨　鬰　　墉　　雲¶
<pb:KR3k0032_WYG_162-48a>¶
古者天子立靈臺以揆乾度諸侯設觀臺以望雲物文¶
王造周民樂經始而播之詩魯公視朔史謹備豫而載¶
之&KR0019;清臺之名視周魯雖異原其用一也¶
　¶
　¶
　¶
　¶
　¶
<pb:KR3k0032_WYG_162-48b>¶
　¶
　¶
　¶
　¶
　¶
　¶
　¶
　玉海卷一百六十二¶
