#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百七十八
#+PROPERTY: JUAN 卷一百七十八
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百七十八
<pb:KR3k0032_WYG_178-1a>¶
欽定四庫全書¶
　玉海卷一百七十八¶
　　　　　　　　　　　　宋　王應麟　撰¶
　食貨¶
　　農官¶
　農家者流岀於農稷之官播百穀勸耕桑以足衣食¶
　故八政一曰食二曰貨孔子曰所重民食周官冢宰¶
　以九職任萬民其一曰三農生九榖司稼巡邦野之¶
<pb:KR3k0032_WYG_178-1b>¶
　稼而辨穜稑之種周知其名與其所宜地而懸于邑閭¶
　是也及鄙者為之欲使君臣並耕誖上下之序¶
　　　少皥九農正¶
見官名　春秋正義賈逵云春扈分循相五土之宜趣¶
民耕種夏扈竊&KR0007;趣民耘苖秋扈竊藍趣民收歛冬扈¶
竊黄趣民葢藏棘扈竊丹為果驅鳥行扈唶唶晝為民¶
驅鳥宵扈嘖嘖夜為農驅獸桑扈竊脂為蠶驅雀老扈¶
鷃鷃趣民收麥令不得晏起舍人樊光注爾雅其言亦¶
<pb:KR3k0032_WYG_178-2a>¶
同謂以扈為官還令依此諸扈而動作也其言不經難¶
據杜云以九扈為九農之號各隨其宜以教民事　稷¶
五星在七星南農正也¶
　　　堯農師　稷官¶
史周紀棄為兒時其遊戲好種殖麻菽及為成人遂好¶
勸農相地之宜宜五穀者稼穡焉民皆法則之堯聞之¶
舉為農師天下得其利(又見淮/南子)　書舜典帝曰汝后稷¶
播時百穀(詩誕后稷之穡有相之/道誕降嘉穀秬秠穈芑)　詩箋后稷堯用之¶
<pb:KR3k0032_WYG_178-2b>¶
居稷官(閟/宫)　周語農師一之稷為大官　漢匈奴&KR0019;夏¶
道衰而公劉失其稷官　北史始均舜命為田祖　晉¶
石苞傳為司徒詔曰陶唐之世稷官為重其使司徒督¶
察州郡播殖增置掾屬十八¶
　　　夏農率¶
月令注夏小正曰農率均田釋文率謂田正疏農率則¶
田畯也¶
　　　周農師　農正　農大夫¶
<pb:KR3k0032_WYG_178-3a>¶
見官名　禮里宰注季冬之月令命農師計耦耕事修¶
耒耜具田器¶
　　　周田畯¶
詩七月三之日于耜四之日舉趾同我婦子饁彼南畝¶
田畯至喜注四之日周四月也民舉足而耕田畯田大¶
夫也　甫田曾孫來止田畯至喜箋田畯司嗇今之嗇¶
夫也成王來止謂出觀農事親與后世子行使知稼穡¶
艱難司嗇至又加以酒食　記月令孟春王命布農事¶
<pb:KR3k0032_WYG_178-3b>¶
命田舍東郊注田謂田畯主農之官也　禮冢宰九職¶
一曰三農生九穀三農(鄭司農云平地山澤/&KR0007;謂原隰及平地)　司稼辨¶
穜稑之種稻人稼下地　吕氏春秋季冬紀命司農計¶
耦耕事修耒耜具田器　晉志詩曰一之日于耜二之¶
日舉趾農官澤虞各有攸次　漢志后稷封斄公劉處¶
豳大王徙岐文王作酆武王治鎬其民有先王遺風好¶
稼穡務本業故&KR0206;詩言農桑衣食之本甚備　管子墾¶
田大邑辟土藝粟盡地力之利臣不若甯遫請置以為¶
<pb:KR3k0032_WYG_178-4a>¶
大田¶
　　　漢農官　田官　農都尉　屯田校尉　宜禾¶
　　　都尉¶
食貨志武帝時水衡少府太僕大農各置農官往往即¶
郡縣比没入田田之元鼎六年上郡朔方西河河西開¶
田官斥塞卒六十萬人戍田之(見屯/田類)　元紀初元五年¶
四月詔罷北假田官(王莽傳五原北假膏壤殖/榖  北假在五原今勝州)　鹽鐵¶
論大夫曰北邊置田官以贍諸用　王褒講徳論省田¶
<pb:KR3k0032_WYG_178-4b>¶
官損諸苑　匈奴&KR0019;漢遣大將軍青票騎將軍去病擊¶
匃奴匈奴逺遁幕南無王庭漢度河自朔方以西至令¶
居往往通渠置田官吏卒五六萬人稍蠶食地接匈奴¶
以北　百官表司農有郡國農監長丞農都尉武帝初¶
置(續志邊郡置農都/尉主屯田殖穀)　馮參傳陽朔中為上河農都尉¶
(師古曰上河/在西河富平)　叙&KR0019;班况為上河農都尉奏課連最¶
地理志張掖郡畨和農都尉治敦煌郡廣至有宜禾都¶
尉治(見屯/田)　西域&KR0019;宣帝置都護匈奴益弱不得近西¶
<pb:KR3k0032_WYG_178-5a>¶
域於是徙屯田於北胥鞬披莎車之地屯田校尉始屬¶
都護(即渠犁/田官)元鳯四年遣司馬一人吏士四十人田伊¶
循其後更置都尉伊循官置始此　後西域&KR0019;永平十¶
六年征匈奴取伊吾盧地置宜禾都尉以屯田遂通西¶
域　魏梁習&KR0019;建安十八年拜西部都督從事表置屯¶
田都尉二人領客六百夫於道次耕種菽粟(棗祗為屯/田都尉)¶
(董祀屯/田都尉)　宣帝時蔡癸以好農使勸郡國至大官　光¶
武拜梁騰酒泉典農都尉(建武/八年)　田仁護邊田穀於河¶
<pb:KR3k0032_WYG_178-5b>¶
上　王莽置田禾將軍屯田北邊¶
　　　漢稻田使者¶
昭紀元鳯元年冬十月詔安陽侯桀與燕王謀逆故稻田¶
使者燕倉先發覺(如淳曰為諸稻田置侍者/假與貧民收其稅入也)　唐六典¶
漢尚書郎四人其一人主户口墾田汜勝之為議郎教¶
田三輔是也魏有農部郎曹晉始置屯田郎中(温嶠請/司徒置)¶
(田曹掾州一人勸/課農桑察吏能否)¶
　　　漢藉田令¶
<pb:KR3k0032_WYG_178-6a>¶
通典漢文初立藉田置令東京及魏不置晉武㤗始十¶
年十二月復置江左省宋元嘉中又置¶
　　　漢力田常員¶
紀惠帝四年正月舉民孝悌力田者復其身髙后元年¶
初置孝悌力田二千石者一人文帝十二年三月詔置¶
三老孝悌力田常員成帝陽朔四年正月詔曰先帝劭¶
農薄其租稅寵其强力令與孝弟同科其令二千石勉¶
勸農桑出入阡陌致勞來之　地理志敦煌效穀縣注¶
<pb:KR3k0032_WYG_178-6b>¶
師古曰本魚澤障桑欽說孝武元封六年崔不意為魚¶
復尉教力田以勤效得穀因名縣　詩箋田畯司嗇今¶
之嗇夫(朱邑倫鮑宣延鄭&KR0007;/第五    爰)¶
　　　漢穀石五錢　唐米斗三錢¶
宣紀元康四年比年豐穀石五錢(趙充國傳金城/湟中榖斛八錢)　唐¶
食貨志貞觀四年米斗四五錢天寳三載是時海内富¶
實米斗之價錢十三青齊間斗纔三錢　魏徴&KR0019;帝即¶
位四年米斗三錢　舊紀麟徳二年是嵗大稔米斗五¶
<pb:KR3k0032_WYG_178-7a>¶
錢牟麥不列市¶
　　　漢大有年　唐有年¶
後漢紀永平九年是嵗大有年十二年是嵗天下安平¶
人無徭役嵗比登稔百姓富庻粟斛三十牛羊被野(永/平)¶
(二年始迎氣五郊三年春詔有司/勸農桑四年親耕五年作常滿倉)　唐紀太宗貞觀二¶
年九月壬子以有年賜酺三日(五年八月己夘以大有/年賜羣臣羊酒宴樂)¶
髙宗麟徳二年大有年(又見/祥瑞)¶
　　　魏典曲辰都尉¶
<pb:KR3k0032_WYG_178-7b>¶
魏志典農都尉校尉曹公置　任峻為典農中郎將¶
裴潛為魏郡潁川典農中郎將奏通貢舉比之郡國¶
鄧艾為典農功曹　謝竒為蘄春典農屯皖　王昶毌¶
丘儉為洛陽典農　孟康正始中為&KR0042;農領典農校尉¶
　盧毓為睢陽典農校尉　時苗典農中郎將　司馬¶
芝&KR0019;武帝開屯田之官專以農桑為業建安中倉廩充¶
實百姓殷足(太祖欲廣置屯田/使國淵典其事)咸熈元年罷屯田官以¶
均政役(典農為太守/都尉為令長)　魏志注漢陶謙表陳登為典農¶
<pb:KR3k0032_WYG_178-8a>¶
校尉盡鑿溉之利秔稻豐積　晉書太僕統典農都尉¶
　泰始二年罷農官為郡縣後復有之　何曾汲郡典¶
農中郎將　傅&KR0007;領典農校尉¶
　　　唐營田使　稻田使¶
髙宗時婁師徳兼河源軍司馬知營田事天授初為豐¶
州都督衣皮袴率士屯田積穀數百萬延載元年春二¶
月為河源積石懐逺軍及河蘭鄯州檢校營田大使聖¶
厯元年四月辛丑為隴右諸軍大使復領營田開元五¶
<pb:KR3k0032_WYG_178-8b>¶
年三月庚戌復置營州都督以姜師度為營田支度使¶
(開元八年六月同州刺史姜師度兼營田/長春宫使十月十七日開置朝邑屯田)與宋慶禮築¶
之慶禮開屯田八十餘所(慶禮傳以習邉事拜/河東河北營田使)十四年¶
七月王晙為闗内支度營田使十五年十二月張志亮¶
為隴右支度營田使李尚隠為河北營田使(二年四月/楊執一兼)¶
(隴右營/田使)　六典諸軍萬人已上置營田副使一人　列¶
&KR0019;崔隠甫&KR0007;宗擢兼河東道支度營田使　張延賞大¶
厯中為諸道營田副使　段秀實為邠寧支度營田副¶
<pb:KR3k0032_WYG_178-9a>¶
使　潘孟陽元和中兼京北五城營田使王遂為西北¶
供軍使持營田不可(憲宗以韓重華為振武京/西營田和糴水陸運使)　孔緯¶
僖宗時兼京畿營田使　張介然為河隴郡守營田支¶
度等使(忠/義)　賈循遷静塞軍營田使(忠/義)　張九齡遷中¶
書令(開元二十/一年五月)始議河南開水屯兼河南稻田使(宰相/表開)¶
(元二十一年七月甲申九齡為河南開稻田使/  紀二十六年正月丁丑以京兆稻田給貧民)　通鑑¶
開元十六年正月宇文融請因九河故道開稻田丙寅¶
充九河使事不就¶
<pb:KR3k0032_WYG_178-9b>¶
　　　唐農圃監¶
韋雲起&KR0019;髙祖授司農卿武徳初進上開府判農圃監¶
　見東都苑類¶
　　　唐田正¶
㑹要(舊紀/同)景龍三年八月二日庚寅敇諸州置司田㕘¶
軍一員(主農/事)唐隆元年七月十九日戊辰廢開元十五¶
年四月十三日朔方五城各置田曹㕘軍一員(知營/田)上¶
元二年九月二十一日壬寅又置并每縣置田正二人¶
<pb:KR3k0032_WYG_178-10a>¶
　　　唐勸農使¶
通鑑開元十二年六月壬辰以兵部員外郎宇文融為¶
勸農使循行州縣議定賦役　宇文融&KR0019;&KR0007;宗以融為¶
覆田勸農使擢兵部員外郎融乃奏慕容琦等二十九¶
人為勸農判官分按州縣括正丘畝¶
　　　太平興國農師¶
興國七年閏十二月庚戌詔民為邦本食乃民天令諸¶
道州府擇練土地之宜明種植之法者為農師(通畧丁/酉詔)¶
<pb:KR3k0032_WYG_178-10b>¶
(實録庚戌/大詔令同)九年五月廢¶
　　　端拱營田使　淳化屯田使(見/前)紹興營田使¶
端拱二年二月癸亥遣營田使副(詔曰河朔膏腴之/地法井賦作方田)至¶
道元年六月丁酉募民耕曠土　紹興元年九月丙午¶
王實為淮南東路營田副使上召對使徃鎮江與劉光¶
世同集其事四年五月甲寅詔淮南帥臣兼營田使知¶
通縣令銜内兼帶營田令監司守臣條畫屯田利便限¶
一月聞奏六年二月庚子江西制置大使李綱湖南吕¶
<pb:KR3k0032_WYG_178-11a>¶
頤浩兼營田大使辛丑詔宣撫使劉光世韓世忠張浚¶
兼營田大使招討岳飛宣副吳玠兼營田使壬寅安撫¶
使郭浩等兼營田使都督行府奏改江淮營田為屯田¶
七月壬申置營田司¶
　　　至道勸農使¶
至道二年八月辛酉以陳靖為京西勸農使按行陳許¶
襄鄧等州勸民墾田皇甫選何亮副之　景徳三年二¶
月丙子詔諸路轉運使副知州府少卿監司刺史以上¶
<pb:KR3k0032_WYG_178-11b>¶
並領勸農使餘知州軍通判並兼勸農事　天禧四年¶
正月丙子改諸道提刑為勸農使副使兼提㸃刑獄凡¶
農田事悉領之各賜農田勑十一月乙夘令以提㸃刑¶
獄勸農使副為稱　天聖四年中書言諸路提轉皆别¶
置勸農司文移煩擾三月甲申詔罷勸農司而領使如¶
故(錢彦逺&KR0019;上疏謂宜置勸農司以知州為/長官通判為佐官幕職州縣官為判官)　慶厯四¶
年八月辛夘命㕘政賈昌朝領天下農田(初范仲淹援/唐故事請以)¶
(輔臣分領未有/施為而事寢)¶
<pb:KR3k0032_WYG_178-12a>¶
　　農書(圖/)¶
　　　神農田法¶
詩甫田以御田祖注先嗇也䟽神農始造田法典田大¶
夫以其法教民始教造田謂之田祖先為稼穡謂之先¶
嗇神其農業謂之神農名殊而實同也　郊特牲注先¶
嗇若神農司嗇若后稷　漢食貨志晁錯引神農之教¶
曰有石城十仭湯池百步帶甲百萬而亡粟弗能守也¶
　藝文志農家神農二十篇六國時諸子疾時怠於農¶
<pb:KR3k0032_WYG_178-12b>¶
業道耕農事託之神農(劉向别録云疑/李悝商君所說)雜占有神農教¶
田相土耕種十四卷　孟子有為神農之言者許行¶
管子神農作植五穀淇山之陽九州之民乃知穀食揆¶
度篇神農之數曰一穀不登減一穀穀之法十倍　淮¶
南子世俗之人多尊古而賤今故為道者必託之于神¶
農黄帝而後能入說神農之播穀因苗以為教　文子¶
神農之法　劉子神農之法曰丈夫丁壯而不耕天下¶
有受其飢者婦人當年而不織天下有受其寒者　吕¶
<pb:KR3k0032_WYG_178-13a>¶
氏春秋神農之教曰士有當年而不耕則天下或受其¶
飢矣(吕氏春秋有上農/任地辨土審時篇)　劉孝標世說注引神農書¶
藝文類聚文選注汜勝之書亦引神農之教¶
　　　周南畮圖¶
禮遂人凡治野夫間有遂遂上有徑十夫有溝溝上有¶
畛百夫有洫洫上有涂千夫有澮澮上有道萬夫有川¶
川上有路以達于畿注十夫二隣之田百夫一鄼之田¶
千夫二鄙之田萬夫四縣之田遂溝洫澮皆所以通水¶
<pb:KR3k0032_WYG_178-13b>¶
於川也遂廣深各二尺溝倍之洫倍溝澮廣二尋深二¶
仞徑畛涂道路皆所以通車徒於國都也徑容牛馬畛¶
容大車涂容乗車一軌道容二軌路容三軌萬夫者方¶
三十三里少半里九而方一同以南畮圖之則遂從溝¶
横洫從澮横九澮而川周其外焉正義案詩今適南畮¶
又南東其畮故以南畮圖之　匠人為溝洫九夫為井¶
井間有溝十里為成成間有洫百里為同同間有澮注¶
此畿内采地之制(采地井田異於/鄉遂及公邑)¶
<pb:KR3k0032_WYG_178-14a>¶
　　　漢議賑貸¶
帝紀文元年三月詔春和議所以賑貸之後六年夏四¶
月大旱蝗發倉庾以振民武元狩三年秋遣謁者勸有¶
水災郡種宿麥舉吏民假貸貧民者以名聞六年六月¶
詔遣博士大等六人循行天下存問鰥寡無以自振業¶
者貸與之元鼎二年夏大水九月遣博士中等分循行¶
吏民有振救飢民免其戹者具舉以聞昭始元二年三¶
月遣使振貸貧民無種食者八月詔所振貸種食勿收¶
<pb:KR3k0032_WYG_178-14b>¶
責元鳯三年正月詔三年以前所振貸勿收責宣本始¶
四年正月詔嵗不登已遣使者振貸困乏丞相以下至¶
都官令丞入榖輸長安倉助貸地節元年三月假郡國¶
貧民田三年三月詔前下詔假公田貸種食其加賜鰥¶
寡孤獨髙年帛二千石嚴教吏謹視遇毋令失職十月¶
詔池籞未御幸者假與貧民流民還歸者假公田貸種¶
食元初元元年三月丙午以三輔公田及苑可省者振¶
業貧民貲不滿千錢者賦貸種食六月省苑馬以振困¶
<pb:KR3k0032_WYG_178-15a>¶
乏二年三月詔苑囿池籞假與貧民七月詔民有菜色¶
已詔吏虚倉廪開府庫振救賜寒者衣永光元年三月¶
詔假田貸種食四年二月詔所貸貧民勿收責建昭四¶
年四月遣諫大夫博士賞等二十一人循行存問乏困¶
成建始三年三月赦所振貸勿收河平四年正月(同/上)三¶
月癸丑朔遣光禄大夫博士嘉等十一人行舉瀕河之¶
郡水所毁傷困乏不能自存者財振貸鴻嘉元年二月¶
詔逋貸未入者勿收四年秋河溢被災者振貸之永始¶
<pb:KR3k0032_WYG_178-15b>¶
二年二月乙酉晦詔所振貸勿收¶
　　　漢汜勝之書　農書(又見/上)¶
藝文志農九家神農二十篇野老十七篇(六國時在/齊楚間)宰¶
氏十七篇董安國十六篇尹都尉十四篇趙氏五篇汜¶
勝之十八篇(成帝時為議郎劉向别録云使教田三輔/有好田者師之徙為御史汜音凡又音敷)¶
(劒/反)王氏六篇蔡癸一篇(宣帝時以言便/宜至&KR0042;農太守)九家百一十四¶
篇農家出於稷官八政一曰食孔子曰所重民食及鄙¶
者為之欲使君臣並耕誖上下之序　隋志汜勝之書¶
<pb:KR3k0032_WYG_178-16a>¶
二巻農五部十九卷(始於/是書)農者播五穀藝桑麻周官三¶
農生九穀司稼辨穜稑之種周知其名與其所宜地以¶
為灋而縣于邑閭　唐志尹都尉書三卷(隋志/無)汜勝之¶
書二卷(北史蕭大圜云穫菽尋汜氏之書露葵證/尹君之録  别録云尹都尉書有種蓼篇)　月¶
令注農書曰土長冒橛陳根可㧞耕者急發正義鄭所¶
引農書先師以為汜勝之書也　國語土乃脉發注農¶
書曰春土冒橛陳根可㧞耕者急發　詩大田箋將稼¶
者必先相地之宜而擇其種季冬命民出五種計耦耕¶
<pb:KR3k0032_WYG_178-16b>¶
事修耒耜具田器此之謂戒至孟春土長冒橛陳根可¶
㧞而事之正義曰出於農書　禮草人掌土化之灋以¶
物地相宜而為之種騂剛赤緹墳壤渇澤鹹潟勃壤埴¶
壚疆㯺輕爂注化之使美若汜勝之術也䟽漢時農書¶
有數家汜勝為上故月令注亦引汜勝　後漢劉般&KR0019;¶
區種增耕注汜勝之書曰上農區田云云　文選養生¶
論注汜勝之田農書曰上農區田　王元長策秀才文¶
杏花菖葉耕穫不愆注汜勝之書曰神農之教無粟者¶
<pb:KR3k0032_WYG_178-17a>¶
弗能守也又曰杏始華榮輒耕輕土弱土望杏花落復¶
耕之輒藺之此謂一耕而五穫　初學記汜勝之書三¶
月榆莢雨　藝文類聚汜勝之書雪五榖之精榖帛天¶
下之命衛尉前上蠶法今上農事人所忽略衛尉勤之¶
可謂忠國憂民之至杏花如何可耕白沙　太平御覽¶
汜勝之奏曰昔湯有旱災伊尹為區田教民糞種負水¶
澆稼收至畝百石勝之試為之收至畝四十石御覽又¶
引汜勝之書曰種桑法桑至春生一畝食三簿蠶又曰¶
<pb:KR3k0032_WYG_178-17b>¶
三月榆莢雨時髙地强土可種禾　爾雅釋文汜勝之¶
種殖書無稷　兒寛水令黄霸鄉亭條教召信臣¶
均水約束秦彭稻田文簿九真牛耕教於任延桂陽¶
蠶織教於茨充仇覽為蒲亭長勸生業制科令童恢為¶
不其令耕織種收皆有條章王景守廬江訓蠶織作法¶
制著于鄉亭¶
　　　晉農要¶
杜預&KR0019;拜度支尚書奏立藉田又作人排新器興常平¶
<pb:KR3k0032_WYG_178-18a>¶
倉定穀價較鹽運制課調内以利國外以救邉者五十¶
餘條咸寧四年秋大霖雨上疏多陳農要事在食貨志¶
志預上疏曰陂多則土薄水淺潦不下潤宜修繕陂堨¶
以積水大壊兖豫州東界諸陂隨其所歸而宣導之分¶
種牛三萬五千頭付二州將吏士庻穀登之後頭責三¶
百斛¶
　　　賈思勰齊民要術¶
隋志農家齊民要術十卷賈思勰撰(元/魏)　唐志農家賈¶
<pb:KR3k0032_WYG_178-18b>¶
思勰十卷李淳風演齊人要術(卷/亡)　崇文目農家八部¶
二十四卷始於齊民要術十卷(齊民要術記民俗嵗時/治生種蒔之事凡九十)¶
(二/篇)賈元道大農孝經一卷(開寳/中人)　中興書目三卷凡種¶
蓺資生之事畢書　後周竇儼請於齊民要術及四時¶
纂要韋氏月録中采其闗田蠶園圃之事集為一卷頒¶
下諸州　宋朝天禧四年八月二十六日利州轉運李¶
昉請頒行四時纂要齊民要術二書(皆古書陳/耕植之法)詔館閣¶
校勘鏤本摹賜又出繪龍封鵝祈禳袐法令長吏遵行¶
<pb:KR3k0032_WYG_178-19a>¶
劭農之道備矣(國史志天禧中頒齊民要術/于天下教種植蓄養之方)　兩朝志¶
農家十二部十七卷篇¶
　　　唐兆人本業記中和節進農書¶
會要垂拱二年四月七日武后撰百寮新誡兆人本業¶
記頒賜朝集使貞元五年正月十一日以二月一日為¶
中和節二十八日李泌奏請文武百寮以是日進農書¶
司農獻穜稑之種六年二月戊辰朔(舊紀/同)中和節始令¶
百官進天后所撰兆人本業記(舊紀無/記字)三卷(呂温進表/云書凡十)¶
<pb:KR3k0032_WYG_178-19b>¶
(二篇成/三卷)司農獻黍粟種各一斗(一作升以李泌&KR0019;百官/進農書  示務本  柳)¶
(宗元進農書三卷狀平秩東作/虞書立制俶載南畆周雅垂文)文宗太和二年二月庚¶
戌以宰臣李絳所進天后删定兆人本業三卷令刺史¶
(舊紀云/州縣)寫本散鄉閭　志農家類十九家二十六部三¶
百三十五卷始于范子計然終於武后兆人本業三卷¶
(王方慶草木䟽以下十/一家六十六卷不著録)　書目兆人本業載農俗四時¶
種蒔之法凡八十事(崇文目/三卷)¶
　　　唐均田圖¶
<pb:KR3k0032_WYG_178-20a>¶
五代史周世宗嘗夜讀書見唐元稹均田圖歎曰此¶
致治之本也詔頒其圖法使吏民先習知之期以一¶
嵗大均天下之田(為木偶耕人/陶榖為頌)　崔頌&KR0019;世宗讀唐¶
元稹均田疏命寫為圖賜近臣遣使均諸道租賦¶
會要見元稹在同州時所上均田表因製素為圖賜¶
諸道　通鑑後周顯徳五年七月丁亥頒均田圖于¶
諸道十月丁酉命艾頴等二十四人使諸州定民租¶
　元稹集有同州奏均田云因農務稍暇令百姓自¶
<pb:KR3k0032_WYG_178-20b>¶
通手實狀又令里正書手等傍為穏審並不遣官吏¶
擅到村鄉略無欺隠除去逃荒其餘頃畆取兩稅元¶
額通計七縣沃瘠一例作分抽稅¶
　　　咸平國田圖　祥符豐年圖　淳化咸平勸¶
　　　農奏議¶
咸平四年十一月丁亥上御龍圖閣召輔臣觀太宗¶
草行飛白篆籀八分書及閱古今名畫移御延和殿¶
閱張去華所著元元論國田圖上曰經國之道必先¶
<pb:KR3k0032_WYG_178-21a>¶
養民務穡為先朕嘗冀邊鄙稍寧兵革粗息則可以¶
力行其事富庶吾民矣(張去華所著元元論大㫖以/養民務穡為急真宗嘉之以)¶
(縑素寫之為十八軸/列置龍圖閣之四壁)　祥符四年三月戊子知并州¶
劉綜獻豐年圖　陳靖多所建言尤於農事為詳取¶
淳化至咸平以来陳利害表章合三十餘通目曰勸¶
農奏議録上之然其說多泥古難盡行(國史志陳靖/勸農奏議三)¶
(十/篇)¶
　　　景德農田敕¶
<pb:KR3k0032_WYG_178-21b>¶
崇文目五卷　景德元年詔三司使丁謂取戸稅條目¶
及臣民所陳農田利害編為書謂乃與副使判官崔端¶
張若谷樂黄目王曾參議刪定成農田敇五卷二年十¶
月庚辰上之(一本云三年/正月七日上)令雕印頒行民以為便三年¶
正月庚戌詔頒農田敇于天下二月丙子丁謂又言唐¶
宇文融置勸農判官檢戸口田土請諸州長吏兼勸農¶
使事轉運使副兼勸農使詔可勸農使入銜自此始己¶
丑以農田編敇賜輔臣洎資政大學士王欽若(一本云/二月癸)¶
<pb:KR3k0032_WYG_178-22a>¶
(未詔郡國/領勸農事)天禧四年正月丙子詔提刑為勸農使副賜¶
農田敇　熈寧二年十一月十三日以農田條約頒諸¶
路　紹聖二年七月命詳定敕令所重編修農田水利¶
夏竦上廣農頌(見務/農類)　錢彦逺上勸農疏　髙錫¶
作勸農論¶
　　　明道土牛經　明道藉田記(見耕藉類/)¶
國史志土牛經四篇景祐元年詔日官取舊文刪定丁¶
度序頒之　實録景祐元年十月己巳頒諸州軍土牛¶
<pb:KR3k0032_WYG_178-22b>¶
經前詔日官取舊文刪校重複為四篇知制誥丁度撰¶
序而印行之其牛色及策人衣並以歲月支干納音相¶
配　寶元初詔諸州旬上雨雪著為令　月令季冬出¶
土牛以送寒氣　鹽鐡論發春而後垂青幡而策土牛¶
　後漢禮儀志季冬立土牛六頭於國都郡縣城外丑¶
地以送大寒立春之日百官衣青衣立青幡施土牛耕¶
人于門外以示兆民　束晳勸農賦青幡禁游惰¶
　　　建炎本政書¶
<pb:KR3k0032_WYG_178-23a>¶
建炎三年八月辛酉廣州教授林勲獻本政書十三篇¶
(疆理至地圖今/本十五篇十卷)勲以為農貧兵驕宜倣古井田之制使¶
民一夫占田五十畆其有羨田之家毋得市田其無田¶
與游惰末作皆驅之使為&KR0032;農以耕田之羨者而雜紐¶
錢穀以為什一之稅本朝二稅之數視唐增至七倍今¶
本政之制每十六夫為一井提封百里為三千四百井¶
率稅米五萬一千斛錢萬二千緡每井賦二兵馬一匹¶
率為兵六千四百人馬三千四百匹歲取五之一以為¶
<pb:KR3k0032_WYG_178-23b>¶
上番之額以給征役無事則又分為四番以直官府給¶
守衛是民凡三十五年而役始一徧也悉上則歲食米¶
萬九千餘斛錢三千六百餘緡無事則減四分之三皆¶
以一同租稅供之匹婦之貢絹三尺綿一兩非蠶鄉則¶
布六尺麻二兩行之十年則口算酒酤與茶鹽香礬之¶
&KR0358;皆可弛以予民其說甚備書奏以勲為桂州書記其¶
後勲又獻比校書二篇¶
建昌李泰伯著平土書　范如圭有夫田書　程迥有¶
<pb:KR3k0032_WYG_178-24a>¶
田賦書　紹興中夏休撰周禮井田譜二十巻(書目/)¶
陳旉農書三卷¶
　　　紹興屯田集議(詳見前/)¶
紹興元年九月庚申措置屯田侍御史沈與求言今欲¶
因沿江閒田募人屯耕用為籬落兼資儲餉乃陳屯田¶
利害為古今集議上下二卷詔付戸部後亦未克行¶
　　　紹興耕織圖¶
紹興中於潛令樓璹畫耕織二圖四十五事為五言詩¶
<pb:KR3k0032_WYG_178-24b>¶
四十五章高宗召對以進呈宣示後宫嘉定中樓鑰以¶
是圖上東宫　曾安止撰禾譜五卷安止從孫之謹撰¶
農噐譜三卷¶
　　農器¶
　天田九星在牛宿南天子畿内之田也亦主農器¶
　　　神農耒耜¶
易繫辭神農氏作斵木為耜揉木為耒耒耨之利以教¶
天下葢取諸益(益震下巽上震巽二/木之象木道乃行)釋文耜耒下耓也¶
<pb:KR3k0032_WYG_178-25a>¶
廣五寸耒耜上句木也疏明神農取卦造器之義(大庭/氏教)¶
(民耕農謂之神農/獲天雨粟之瑞)周禮匠人耜廣五寸二耜為耦一耦¶
之伐廣尺深尺謂之甽注古者耜一金兩人併發之今¶
之耜岐頭兩金象古之耦也　車人為耒庛(音/刺)長尺有¶
一寸中直者三尺有三寸上句者二尺有二寸(耒謂耕/耒庛謂)¶
(耒下/岐)自其庛緣其外以至於首以&KR0076;其内六尺有六寸¶
與步相中也堅地欲直庛柔地欲句庛直庛則利推句¶
庛則利發倨句磬折謂之中地　里宰以歲時合耦于¶
<pb:KR3k0032_WYG_178-25b>¶
耡以治稼穡趨其耕耨注兩人相助耦而耕也耡者里¶
宰治處若今街彈之室於此合耦使相佐助合人耦則¶
牛耦亦可知也䟽周時未有牛耦耕至漢時搜粟都尉¶
趙過始教民牛耕今鄭云合牛耦可知者或周末兼有¶
牛耦至趙過乃絕人耦(用必大曰疑耕犂起於春秋之/間孔子有犂牛之言冉耕亦字)¶
(伯牛月令出土牛示農耕早晚賈誼新書劉向/新序載鄒穆公曰百姓飽牛而耕暴背而耘)山虞凡¶
服耜斬季材注季猶穉也　記月令季冬命農計耦耕¶
事修耒耜具田器孟春天子親載耒耜(注耜者耒之金/也廣五寸釋文)¶
<pb:KR3k0032_WYG_178-26a>¶
(字林耒耕曲/木垂所作)　祭義天子為藉千畝躬秉耒　詩三之¶
日于耜四之日舉趾以我覃耜俶載南畝畟畟良耜俶¶
載南畝載芟載柞其耕澤澤千耕其耘徂隰徂畛　齊¶
語耒耜耞芟擊菒除田以待時耕深耕疾耰以待¶
時雨　説文耜耒端木也耒手耕曲木也垂作耒耜以¶
振民¶
　　　周稼器　鑄器¶
禮遂人以時器勸甿注鑄作耒耜錢鎛之屬　遂大夫¶
<pb:KR3k0032_WYG_178-26b>¶
正歲簡稼器修稼政注耒耜鎡基之屬　鄼長歲時簡¶
器注稼器也　考工記粤鎛段氏為鎛器注田器錢鎛¶
之屬　詩臣工庤乃錢鎛　良耜其鎛斯趙　周語農¶
修其疆畔日服其鎛　詩大田箋將稼者必先相地宜¶
而擇其種季冬命民出五種計耦耕事修耒耜具田器¶
至孟春土長冒橛陳根可拔而事之　論語長沮桀溺¶
耦而耕注耜廣五寸二耜為耦¶
　　　漢田器(又見代田/)¶
<pb:KR3k0032_WYG_178-27a>¶
列傳晁錯言勸農力本曰為室廬具田器　趙充國上¶
田處及器用簿　龔遂至渤海敕屬縣持鉏鉤田器者¶
皆為良民　後傳杜詩建武七年遷南陽太守造作水¶
排鑄為農器力少功多百姓便之　任延建武初守九¶
真俗不知牛耕乃令鑄作田器教之墾闢田疇歲廣百¶
姓充給　章紀元和元年二月甲戌詔郡國募人欲徙¶
他界者恣聽之到在所給公田為雇耕傭賃種餉貫與¶
田器勿收租(武帝元鼎元年詔江/南之地火耕水耨)¶
<pb:KR3k0032_WYG_178-27b>¶
　　　唐耦耕法　農器¶
王方翼傳為夏州都督屬牛疫民廢田作方翼為耦耕¶
法張機鍵力省而見功多百姓順賴　百官志諸¶
冶監令鑄兵農之器給軍士屯田　舊紀太和二¶
年閏三月丙戌朔内出水車様令京兆造給鄭白¶
渠溉田¶
　　　唐籍田耒耜¶
官志司農卿藉田則進耒耜(乾元二年詔去耒耜/雕刻命有司改造之)¶
<pb:KR3k0032_WYG_178-28a>¶
　　　淳化踏犂式　景德踏犂式¶
實録淳化五年三月癸亥内出踏犂數千分給宋亳人¶
戸先是太子中允武允成獻踏犂一具不用牛以人力¶
運之至是上以宋亳間牛多死求得此制令尚方工官¶
造成數千具先遣直史館陳堯叟齎於宋州大起冶鑄¶
以給與貧民先是借民錢於江淮間市牛未至上以時¶
雨沾足恐耕墾失時也參政蘓易簡曰昔長沮桀溺耦¶
而耕此其遺象也按耦耕以雙耜並耕耳非踏犂之制¶
<pb:KR3k0032_WYG_178-28b>¶
也一本以陳潁宋亳民無牛者多自挽犂而耕二月乙¶
卯命直史館陳堯叟齎踏犂數千具往宋州委本處鑄¶
造以賜民戸(先是武允成嘗進踏犂至/是其制猶存命鑄造賜焉)景德二年正月¶
戊寅内出踏犂式付河北轉運使令詢訪民間可用則¶
官造給之河朔戎冦之後耕具頗闕淮楚間民用踏犂¶
凡四五人力可比牛一具自尚方造様(二月甲午以河/朔民乏農器除)¶
(鐵渡河/之禁)　建炎二年三月二十六日有司言諸道闕耕¶
牛請下轉運訪求舊制詔可¶
<pb:KR3k0032_WYG_178-29a>¶
太宗嘗貸陳蔡民錢使市牛而耕真宗用耿望之言置¶
牛湖南而治屯田¶
　　　雍熈藉田耒耜¶
見耕藉類¶
　　　大中祥符農器圖¶
二年六月庚子河東轉運杜夢證上子詹所撰農器圖¶
詔褒之六年七月詔農器免稅從知濱州吕夷簡之言¶
也¶
<pb:KR3k0032_WYG_178-29b>¶
天聖二年九月辛卯祠太一宫駐輦賜道左耕者茶帛¶
九年九月癸亥祠西太一宫賜耕者茶帛¶
　¶
　¶
　¶
　¶
　¶
　玉海卷一百七十八¶
