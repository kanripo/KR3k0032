#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷二百
#+PROPERTY: JUAN 卷二百
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷二百
<pb:KR3k0032_WYG_200-1a>¶
欽定四庫全書¶
　玉海卷二百¶
　　　　　　　　　　　　宋　王應麟　撰¶
　祥瑞¶
　　緫瑞　(瑞/圖)¶
　　　黄帝羣瑞¶
宋符瑞志黄帝聖德光被羣瑞畢臻有屈軼之草生於¶
庭佞人入朝則草指之是以佞人不敢進有景雲之瑞¶
<pb:KR3k0032_WYG_200-1b>¶
三星皆黄色以天清明時見於攝提名曰景星黄服齋¶
於中宫坐於元扈洛水之上有鳯凰集或止帝之東園¶
或巢阿閣或鳴於庭其雄自歌其雌自舞麒麟在囿神¶
鳥來儀五十年秋七月庚申天霧三日問天老力牧容¶
成天老曰今鳯凰翔於東郊而樂之其鳴音中夷則與¶
天相副天有嚴教以賜帝霧除遊於洛水之上見大魚¶
魚流於海得圖書龍圖出河&KR0027;書出洛接萬神於明庭¶
今寒門谷口是也　詩文王疏鄭於六藝論極言瑞命¶
<pb:KR3k0032_WYG_200-2a>¶
之事云太平嘉瑞圖書之出必&KR0027;龍銜負焉黄帝堯舜¶
周公是其徴也若禹觀河見長人臯陶於洛見黒公湯¶
登堯臺見黒鳥至武王渡河白魚躍文王赤雀止於户¶
秦穆公白雀集於車是其變也¶
　　　堯十瑞¶
述異記堯時宫中芻化為禾鳯凰止庭神龍見沼厯草¶
生階宫禽五色烏化白神禾生箑莆生厨景星耀天甘¶
露降地是為十瑞¶
<pb:KR3k0032_WYG_200-2b>¶
　　　周受命符¶
董仲舒傳書曰白魚入於王舟有火復於王屋流為烏¶
此葢受命之符也周公曰復哉復哉注師古曰言周有¶
盛德故天報以此瑞也見今文泰誓¶
　　　漢赤帝符　髙帝受命符(見五/星聚)¶
郊祀志賛孝武太初改制倪寛司馬遷等從公孫臣賈¶
誼之言服色數度遂順黄德劉向父子以為漢得火故¶
髙祖始起神母夜號著赤帝之符旗章遂赤得天統矣¶
<pb:KR3k0032_WYG_200-3a>¶
注至光武建武二年乃用火德色尚赤　王命論劉氏¶
承堯之祚氏族之世著乎春秋唐據火德而漢紹之始¶
起沛澤則神母夜號以章赤帝之符　髙帝其興有五¶
　始受命則白蛇分西入關則五星聚¶
　　　漢神異經¶
書目漢東方朔記二卷　晉張華傳朔周游天下所見¶
神異山海經所不載者列之　唐志神仙家東方朔神¶
異經二卷(張華/注)　選注引之¶
<pb:KR3k0032_WYG_200-3b>¶
　　　漢太元本瑞　封禪符瑞¶
兒寛傳上壽曰將建太元本瑞登告岱宗注蘇林曰太¶
元太初厯也本瑞白麟寶鼎之屬　武紀元狩元年冬¶
十月行幸雍祠五畤獲白麟作白麟之歌二年夏馬生¶
余吾水中南越獻馴象能言鳥元鼎元年夏五月得鼎¶
汾水上四年六月得寶鼎后土祠旁秋馬生渥洼水中¶
作寶鼎天馬之歌五年十一月辛巳詔曰冀州脽壤迺¶
顯文鼎獲薦於廟渥洼水出馬朕其御焉望見泰一修¶
<pb:KR3k0032_WYG_200-4a>¶
天文壇幸夘夜若景光十有二明丁酉拜况於郊元封¶
元年春正月詔曰朕用事華山至於中嶽獲駮麃翌日¶
親登嵩髙吏卒咸聞呼萬嵗者三夏四月癸夘登封泰¶
山詔曰用事八神遭天地况施著見景象屑然如有聞¶
震於怪物欲止不敢遂登封泰山至於梁父升䄠肅然¶
二年六月詔曰甘泉宫内中産芝九莖連葉上帝博臨¶
不異下房賜朕&KR0042;休作芝房之歌四年春三月詔曰朕¶
躬祭后土地祇見光集於靈壇一夜三燭幸中都宫殿¶
<pb:KR3k0032_WYG_200-4b>¶
上見光六年三月詔曰朕禮首山昆田出珍物化或為¶
黄金祭后土神光三燭太初二年夏四月詔曰朕用事¶
介山祭后土皆有光應四年春斬大宛王首獲汗血馬¶
來作西極天馬之歌太始二年三月詔曰有司議曰往¶
者朕郊見上帝西登隴首獲白麟以饋宗廟渥洼水出¶
天馬泰山見黄金宜改故名今更黄金為麟趾褭蹏以¶
協瑞焉因以班賜諸侯王三年二月行幸東海獲赤鴈¶
作朱鴈之歌幸琅邪禮日成山登之罘浮大海山稱萬¶
<pb:KR3k0032_WYG_200-5a>¶
嵗四年夏四月幸不其祠神人於交門宫若有鄉坐拜¶
者作交門之歌後元元年二月詔曰朕郊見上帝廵於¶
北邊見羣鶴留止薦於泰畤光景並見　司馬相如傳¶
封禪書囿騶虞之珍羣(史記囿/作圉)徼麋鹿之怪獸導一莖¶
六穗於庖(導史記/作䆃)犧雙觡共抵之獸獲周餘放&KR0027;於岐¶
(史云周餘/珍鼎也)招翠黄乗龍於沼鬼神接靈圉賔於閒館欽¶
哉符瑞臻兹猶以為薄不敢道封禪詩大澤之博廣符¶
瑞之富作頌曰甘露時雨厥壤可游嘉榖六穗我稷曷¶
<pb:KR3k0032_WYG_200-5b>¶
蓄般般之獸樂我君囿白質黒章其儀可喜(騶/虞)濯濯之¶
麟游彼靈畤孟冬十月君徂郊祀馳我君輿帝用享祉¶
宛宛黄龍興德而升依類託寓論以封巒　司馬遷傳¶
太史公曰明天子獲符瑞封禪受命於穆清澤流罔極¶
海外殊俗重譯款塞請來獻見　郊祀志有司言元宜¶
以天瑞不宜以一二數一元曰建二元以長星日光今¶
郊得一角獸曰狩云¶
　　　漢武帝符瑞¶
<pb:KR3k0032_WYG_200-6a>¶
宣紀本始二年十月詔曰孝武皇帝建太學修郊祀定¶
正朔協音律封泰山塞宣房符瑞應寶鼎出白麟獲功¶
德茂盛不能盡宣而廟樂未稱其議奏　夏侯勝傳武帝¶
躬仁誼厲威武百蠻卒服欵塞自至珍貢陳於宗廟協¶
律音造樂歌薦上帝封泰山立明堂上天報況符瑞並¶
應寶鼎出白麟獲海效巨魚神人並見山稱萬嵗¶
　　　漢元康珍物　嘉瑞　嘉瑞改元¶
郊祀志宣帝十二年云云明年正月始幸甘泉郊泰畤數¶
<pb:KR3k0032_WYG_200-6b>¶
有美祥三月幸河東祠后土有神爵集改元為神爵明¶
年正月鳯凰集祋祤於所集處得玉寶起歩壽宫(史大/事記)¶
(云山寶/璧玉器)後間嵗鳯凰神爵甘露降集京師赦天下其冬¶
鳯凰集上林乃作鳯凰殿以荅嘉瑞明年正月復幸甘¶
泉郊泰畤改元曰五鳯明年幸雍祠五畤其明年春幸¶
河東祠后土赦天下後間嵗改元為甘露正月上幸甘¶
泉郊泰畤其夏黄龍見新豐建章未央長樂宫鐘虡銅¶
人皆生毛長一寸其時以為美祥後間嵗正月上郊泰¶
<pb:KR3k0032_WYG_200-7a>¶
畤因朝單于甘泉宫後間嵗改元為黄龍鳯凰下郡國¶
凢五十餘所　宣紀本始元年五月鳯凰集膠東千乗¶
赦天下四年五月鳯凰集北海安丘淳于地節二年四¶
月集魯郡羣鳥從之大赦元康元年春三月詔曰廼者¶
鳯凰集泰山陳留甘露降未央宫朕不能彰先帝休烈¶
協寜百姓承順天地調序四時獲䝉嘉瑞錫兹祉福夙¶
夜兢兢靡有驕色内省匪懈永惟罔極書不云乎鳯凰¶
來儀庶尹允諧其赦天下徒賜勤事吏爵二級女子百¶
<pb:KR3k0032_WYG_200-7b>¶
户牛酒加賜鰥寡孤獨三老孝悌力田帛所振貸勿收二¶
年三月以鳯凰甘露降集賜天下吏爵二級民一級女¶
子百户牛酒鰥寡孤獨髙年帛三年春以神爵數集泰¶
山賜諸侯王丞相將軍列侯二千石金郎從官帛各有¶
差賜天下吏爵二級民一級女子百户牛酒鰥寡孤獨¶
髙年帛夏六月詔曰前年夏神爵集雍(漢注大如鷃爵/黄喉白頸黒背)¶
(腹班/文也)今春五色鳥以萬數飛過屬縣翺翔而舞欲集未¶
下其令三輔毋得以春夏擿巢探卵彈射飛鳥具為令¶
<pb:KR3k0032_WYG_200-8a>¶
四年三月詔曰廼者神爵五采以萬數集長樂未央北¶
宫髙寢甘泉泰畤殿中及上林苑朕之寡德屢獲嘉祥¶
賜爵牛酒帛比年豐榖石五錢神爵元年(應劭曰前年/神爵集於長)¶
(樂宫故/改元)春正月行幸甘泉郊泰畤三月行幸河束祠后¶
土詔曰朕承宗廟戰戰慄慄惟萬事統未燭厥理廼元¶
康四年嘉穀&KR0007;稷降於郡國神爵仍集(仍頻/也)金芝九莖¶
産於函德殿銅池中(金芝色象金也/銅池承霤也)九真獻竒獸(漢注/駒形)¶
(麟色仁/而愛人)南郡獲白虎威鳯為寶朕之不明震於珍物飭¶
<pb:KR3k0032_WYG_200-8b>¶
躬齋精祈為百姓東濟大河天氣清静神魚舞河幸萬¶
嵗宫神爵翔集(汾隂有/萬嵗宫)朕之不德懼不能任其以五年¶
為神爵元年賜天下勤事吏爵二級民一級女子百户¶
牛酒鰥寡孤獨髙年帛所振貸物勿收行所過毋出田¶
租二年春二月詔曰廼者正月乙丑鳯皇甘露降集京¶
師羣鳥從之以萬數朕之不德屢獲天福祗事不怠其¶
赦天下四年春二月詔曰廼者鳯凰甘露降集京師嘉¶
瑞並見修興太一五帝后土之祠祈為百姓&KR0041;祉福鸞¶
<pb:KR3k0032_WYG_200-9a>¶
鳯萬舉蜚覽翺翔集止於旁齋戒之暮神光顯著薦鬯¶
之夕神光交錯或降於天或登於地或從四方來集於¶
壇上帝嘉嚮海内承福其赦天下賜民爵牛酒帛十月¶
鳯凰十一集杜陵十一月集上林五鳯三年三月詔曰¶
北邊晏然靡有兵革之事朕飭躬齋戒郊上帝祠后土¶
神光並見甘露降神爵集已詔有司告祠上帝宗廟三¶
月辛丑鸞鳯又集長樂宫東闕中樹上飛下止地文章¶
五色留十餘刻吏民並觀屢&KR0041;嘉瑞獲兹祉福書不云¶
<pb:KR3k0032_WYG_200-9b>¶
乎雖休勿休祗事不怠賜民爵牛酒帛(先是鳯凰五/至因以改元)甘¶
露二年正月詔曰廼者鳯凰甘露降集黄龍登興醴泉¶
滂流枯槁榮茂神光並見其赦天下三年二月詔曰廼¶
者鳯凰集新蔡羣鳥四面行列皆向鳯凰立以萬數其¶
賜汝南太守帛黄龍元年二月黄龍見廣漢郡因改元¶
(應劭曰先是黄龍見新豐/又師古曰於此五載矣)　光武紀中元元年夏羣臣¶
奏宣帝毎有嘉瑞輒以改元神爵五鳯甘露黄龍列為¶
年紀感致神祇表章德信是以致升平稱中興　選兩¶
<pb:KR3k0032_WYG_200-10a>¶
都賦序武宣之世衆庶說豫福應尤盛白麟赤鴈芝房¶
寶鼎之歌薦於郊廟神爵五鳯甘露黄龍之瑞以為年¶
紀　王褒講德論今海内樂業朝廷淑清天符既章人¶
瑞又明　魏相傳或有風雨災變郡不上相輒奏言之¶
　　　漢光武受命符　赤伏符　赤制　㑹昌符(見/封)¶
　　　(禪/)¶
紀建武元年夏四月行至鄗(火各/切)光武先在長安時同¶
舍生彊華自關中奉赤伏符曰劉秀發兵捕不道四夷¶
<pb:KR3k0032_WYG_200-10b>¶
雲集龍闘野四七之際火為主(四七二十八也自髙祖/至光武初起合二百二)¶
(十八年即四七也漢/火德故云為主也)羣臣因復奏曰受命之符人應為¶
大(謂彊華奉/赤伏符也)萬里合信不議同情光武於是命有司設¶
壇場於鄗南千秋亭五成陌六月己未即皇帝位大赦天¶
下改鄗為髙邑祝文曰䜟記曰卯金修德為天子初王¶
莽末天下旱蝗黄金一斤易粟一斛至是野榖旅生(旅/寄)¶
(也不因播種而生故曰旅/今字書作穭音吕古字通)麻菽尤盛野&KR0345;成繭被於山¶
阜人收其利焉(事見建武二/年十二月)建武五年野榖漸少田畆¶
<pb:KR3k0032_WYG_200-11a>¶
益廣焉十二年夏甘露降南行唐(縣名屬常山/郡今恒州縣)六月黄¶
龍見東阿(今濟/州縣)十三年九月日南徼外蠻夷獻白雉白¶
兎(日南郡/屬交州)十七年冬十月有五鳯凰見於潁川之郟縣¶
(郟今汝州郟城縣是也東觀記曰鳯髙八尺/五采羣鳥並從行列葢地數頃停十七日)三十一年¶
陳留雨榖形如稗實(稗草之/似榖者)中元元年夏京師醴泉涌¶
出(尚書中&KR0049;曰俊人/在宫則醴泉出)飲之者痼疾皆愈惟眇蹇者不瘳¶
又有赤草生於水涯(赤草朱草也大戴禮曰朱草日生/一葉至十五日後日落一葉周而)¶
(復/始)郡國頻上甘露羣臣奏言地祇靈應而朱草萌生云¶
<pb:KR3k0032_WYG_200-11b>¶
今天下清寜靈物仍降陛下損挹推而不居宜令太史¶
撰集以傳來世帝不納常自謙無德毎郡國所上輒抑¶
而不當故史官罕得紀焉范曄論曰光武生有赤光照¶
室嘉禾一莖九穗因名秀方士言漢家當再受命或以¶
貨泉為白水真人望氣者望見舂陵郭曰氣佳哉舍南¶
火光赫然屬天西門君惠李守等云劉秀當為天子其¶
王者受命信有符乎賛曰光武誕命靈貺自甄靈慶既¶
啓人謀咸賛於赫有命系隆我漢　王梁傳議選大司¶
<pb:KR3k0032_WYG_200-12a>¶
空赤伏符曰王梁主衛作元武以梁為大司空　呉漢¶
傳與諸將奉圖書上尊號　祭祀志注東觀書曰上至¶
泰山有司復奏河雒圖記表章赤漢九世尤著明者前¶
後凡三十六事　蘇竟傳孔丘秘經為漢赤制　郅鄆¶
傳漢厯乆長孔為赤制注春秋感精符云孔子作緯為¶
漢家之制¶
　　　漢永平祥瑞　朝堂上壽¶
明紀永平六年二月王雒山出寶鼎廬江太守獻之夏¶
<pb:KR3k0032_WYG_200-12b>¶
四月甲子詔曰祥瑞之降以應有德方今政化多僻何¶
以致兹易曰鼎象三公豈公卿奉職得其理邪大常其¶
以礿祭之日(夏祭曰礿音藥礿薄/也夏物未成祭尚薄)陳鼎於廟以備器用¶
賜三公帛五十匹九卿二千石半之九年大有年(十二/年嵗)¶
(比登稔百姓殷富粟/斛三十牛羊被野)十年四月戊子詔曰昔嵗五榖登¶
衍今兹&KR0345;麥善收十一年漅湖出黄金廬江太守以獻¶
(漅湖湖名音子小反/今廬州合肥縣東南)時麒麟白雉醴泉嘉禾所在出焉¶
　十七年春正月甘露降於泉陵是嵗甘露仍降樹枝¶
<pb:KR3k0032_WYG_200-13a>¶
内附(謂木連/理也)芝草生殿前神爵五色翔集京師西南夷¶
哀牢儋耳僬僥槃木白狼動黏諸種前後慕義貢獻西¶
域諸國遣子入侍夏五月戊子公卿百官以帝威德懷¶
逺祥物顯應乃並集朝堂奉觴上壽制曰天生神物以¶
應王者逺人慕化實由有德朕以虚薄何以享斯惟髙¶
祖光武聖德所被不敢有辭其敬舉觴太常擇吉日䇿¶
告宗廟其賜天下男子爵人二級三老孝悌力田人三¶
級郎從官視事十嵗以上帛十匹　章紀有司奏言孝¶
<pb:KR3k0032_WYG_200-13b>¶
明澤臻四表逺人慕化僬僥儋耳款塞自至克伐&KR0017;方¶
開道西域威靈廣被無思不服　張奮傳永平十年儋¶
耳降附奮來朝上壽引見宣平殿　班固寶鼎白雉詩¶
　賈逵傳永平中作神爵頌¶
　　　漢章帝郡國符瑞¶
紀建初三年零陵獻芝草四年甘露降泉陵洮陽二縣¶
(二縣屬/零陵郡)五年零陵獻芝草有八黄龍見於泉陵(伏&KR0049;古/今注曰)¶
(見零陵泉陵湘水中相與戲其二/大如馬有角六枚大如駒無角)七年冬十月癸丑廵¶
<pb:KR3k0032_WYG_200-14a>¶
狩幸長安進幸槐里&KR0302;山得銅器形似酒樽獻之又&KR0023;¶
白鹿元和元年正月日南徼外蠻夷獻生犀白雉(犀毛/如豕)¶
(蹏有三甲頭如馬有三角/鼻上角短額上頭上角長)元和二年二月已未鳯凰集¶
肥城(肥城屬/泰山郡)辛未幸太山柴告岱宗有黄鵠三十從西¶
南來經祠壇上東南過於宫室翺翔升降夏四月乙卯¶
車駕還宫五月戊申詔曰乃者鳯凰黄龍鸞鳥比集七¶
郡(孫柔之瑞圖曰鸞鳥赤神之精鳯凰之佐鷄身赤毛/赤色亦被五采鳴中五音人君進退有度親疎有序)¶
(則至也/比&KR0011;也)或一郡再見及白烏神爵甘露屢臻祖宗舊事¶
<pb:KR3k0032_WYG_200-14b>¶
或頒恩施其賜天下吏爵三級髙年鰥寡&KR0012;獨帛人一¶
疋河南女子百户牛酒令天下大酺五日賜公卿以下¶
錢帛各有差九月壬辰詔鳯凰黄龍所見亭部無出二¶
年租賦(東觀記曰鳯凰見肥城勾窳亭槐樹上古/今注云黄龍見洛陽元延亭部窳音&KR0067;)加賜¶
男子爵人二級先見者帛二十匹近者三匹大守三十¶
疋令長十五匹丞尉半之詩云雖無德與汝式歌且舞¶
它如賜爵故事章和元年七月壬戌詔曰朕聞明德之¶
君啓廸洪化緝熈康乂光照六幽訖惟人面靡不率俾¶
<pb:KR3k0032_WYG_200-15a>¶
仁鳯翔於海表威霆行於&KR0017;區然後敬恭明祀&KR0574;五福¶
之慶&KR0023;來儀之貺乃者鳯凰仍集麒麟並臻甘露宵降¶
嘉榖滋生芝草之&KR0011;嵗月不絶朕夙夜祗畏上無以彰¶
於先功其改元和四年為章和元年論曰在位十三年¶
郡所上符瑞合圖書者數百千所　册府元&KR0027;自元和¶
二年至章和元年凡三年麒麟五十一鳯凰百三十九¶
黄龍四十四青龍白龍神鳥神馬白虎二十九白燕白¶
兎赤烏三足烏白雀九尾狐木連理嘉禾華平朱草芝¶
<pb:KR3k0032_WYG_200-15b>¶
英白雉並見郡國帝在位十三年郡國所上符瑞合於¶
圖書者數百千所　賈逵&KR0019;注　東觀記云章帝時鳯凰¶
見百三十九麒麟五十二白虎二十九黄龍三十四神¶
雀白燕史官不可勝紀　藝文&KR0011;聚東觀記又有青龍¶
黄鵠鸞烏神馬九尾狐三足烏赤烏白兎白鹿甘露嘉¶
&KR0050;秬秠明珠芝英華平朱草木連理日月不絶載於史¶
官不可勝紀(云元和/二年)　班固典引曰來儀集羽族於觀魏¶
肉角馴毛宗於外囿擾緇文皓質於郊升黄暉采鱗於¶
<pb:KR3k0032_WYG_200-16a>¶
沼甘露宵零於豐草三足軒翥於茂樹若乃嘉榖靈草¶
竒獸神禽應圖合諜窮祥極瑞者朝夕坰牧日月邦畿¶
卓犖乎方州洋溢乎要荒　曹褒傳詔曰鸞鳯仍集麟¶
龍並臻甘露宵降嘉榖滋生赤草紀於史官　論衡八¶
龍並出十一芝累生甘露流五縣　楊終賛頌嘉瑞十¶
五章　和紀前後符瑞八十一所自稱德薄抑而不宣¶
(宋志和帝在位十七年/郡國言瑞應八十餘品)　安紀元初三年正月東平陸¶
上言木連理注序例曰凡瑞應自和帝以上政事多美¶
<pb:KR3k0032_WYG_200-16b>¶
近於有實故書見於某處自安帝以下王道衰缺容或¶
虛設故書某處上言也¶
　　　漢瑞圖¶
班固傳白雉詩啓靈篇兮披瑞圖(前志芝房歌披圖采/諜典引應圖合諜)¶
　東京賦總集瑞命備致嘉祥圉林氏之騶虞擾澤馬¶
與騰黄鳴女牀之鸞鳥舞丹穴之鳯凰植華平於春圃¶
(瑞/木)豊朱草於中唐¶
　　　漢太平之瑞¶
<pb:KR3k0032_WYG_200-17a>¶
論衡恢國篇堯母感赤龍禹母吞薏苡將生得&KR0007;圭契母咽¶
燕子湯起白狼銜鉤后稷母履大人之跡文王起得赤雀武¶
王得魚鳥皆不及漢太平之瑞黄帝堯舜鳯凰一至凡諸衆¶
瑞重至者希漢文帝黄龍玉桮武帝黄龍麒麟連木宣帝鳯¶
凰五至麒麟神雀甘露醴泉黄龍神光平帝白雉黒雉孝明¶
麒麟神雀甘露醴泉白雉黑雉芝草連木嘉禾與宣帝同竒¶
有神鼎黄金之怪一代之瑞累仍不絶今上嗣位(章/帝)元二之¶
間嘉德布流三年零陵生芝草五本四年甘露降五縣五年¶
<pb:KR3k0032_WYG_200-17b>¶
芝復生六年黄龍見大小凡八前世龍見不雙芝生無二甘¶
露一降而今八龍並出十二芝累生甘露流五縣¶
　　　魏温室百瑞圖¶
見贊類　劉劭有嘉瑞賦¶
　　　魏祥瑞¶
魏都賦德連木理仁挺芝草皓獸育藪丹魚生沼矞雲¶
翔龍澤馬於阜山圖其石川形其寶莫黑匪烏三趾而¶
來儀莫赤匪狐九尾而自擾嘉穎離合以䔿䔿醴泉涌¶
<pb:KR3k0032_WYG_200-18a>¶
流而浩浩河洛開奥符命用出翩翩黄鳥銜書來訊¶
　　　晉祥瑞¶
紀武帝泰始元年十二月武帝初受禪禁樂府靡麗百¶
戲之役及雕文游畋之具開直言之路置諫官以掌之¶
是月鳯凰六青龍三白龍二麒麟各一見於郡國二年¶
鳯凰六青龍十黄龍九麒麟各一見於郡國三年正月¶
癸丑白龍二見於&KR0042;農澠池五年正月丙申黄龍二見¶
於滎陽二月辛巳白龍二見於趙國五月辛卯朔鳯凰¶
<pb:KR3k0032_WYG_200-18b>¶
將九雛見於豐城十一月復見豊城衆鳥隨之六年夏¶
四月白龍二見於東莞咸寜二年六月白龍二見於新¶
興井中十一月白龍二見於梁國五年二月甲午白麟¶
見於平原九月甲午麟見於河南太康元年正月己丑¶
朔五色氣貫日四月白麟見於頓丘八月白龍三見於¶
永昌三年閏四月癸丑白龍二見於濟南五年正月己¶
亥青龍二見於武庫井中六年八月白龍見於京兆九¶
年十二月戊申青龍黄龍各一見於魯　元帝為丞相¶
<pb:KR3k0032_WYG_200-19a>¶
大都督出師移檄進討於時有玉冊見於臨安白玉麒¶
麟神璽出於江寜其文曰長壽萬年日有重暈皆以為¶
中興之象焉　王廙傳元帝即位奏中興賦上疏曰陛¶
下誕育之日光明映室白毫生於額之左相者謂當王¶
有四海壬申嵗七月四星聚於牽牛又鄱陽郡有枯樟¶
更生臣還京師見白兎命臣作賦琅琊郡又獻甘露命¶
臣嘗之晉陵有金鐸之瑞郭璞云必致中興明天之厯¶
數在陛下矣　永嘉中嵗鎮熒惑太白聚牛女之間¶
<pb:KR3k0032_WYG_200-19b>¶
　　　齊瑞應圖¶
南齊祥瑞志流火赤雀實紀周祚雕雲素靈發祥漢氏¶
光武中興皇符為盛魏膺當塗之䜟晉有石瑞之文齊¶
黄門郎蘇偘撰聖皇瑞命記(一/巻)永明中庾温撰瑞應圖¶
　　　陳符瑞圖¶
又見上　書目符瑞圖二卷陳顧野王撰初世傳瑞應¶
圖一篇云周公所製魏晉間孫氏熊氏合之為三篇所¶
載叢舛野王去其重複益采圖緯起三代止梁武帝大¶
<pb:KR3k0032_WYG_200-20a>¶
同中凡四百八十二目時有援据以為注釋　瑞應圖¶
十卷載天地瑞應諸物以類分門或題王昌齡撰又云¶
孫柔之　瑞録十卷慶厯中楊宷得此本於鍾陵分記¶
天地人等瑞事　瑞應雜録十巻至和中胥餘慶采諸¶
書以類次　稽瑞一卷劉賡傳考圖史符瑞為駢儷韻¶
語而注其所出　韓愈奏汴州得嘉禾狀按符瑞圖德¶
至地則嘉禾生¶
　　　唐髙祖祥瑞¶
<pb:KR3k0032_WYG_200-20b>¶
紀武德五年四月梁州野&KR0345;成繭　㑹要武德元年七¶
月新豐鸚鵡谷水清七年閏七月長安古城鹽渠水生¶
鹽色紅白八年三月赤雀巢於殿門九年四月甘露降¶
中華殿之桐樹二月蒲州河清¶
　　　唐太宗祥瑞¶
志貞觀十七年八月涼州昌松縣鴻池谷有五石清質¶
白文成字太宗遣使祭之曰天有承命表瑞貞石既旌¶
髙廟之業又錫&KR0396;躬之祚迨于皇子治亦降貞符具紀¶
<pb:KR3k0032_WYG_200-21a>¶
姓氏甫惟寡薄彌増寅懼　㑹要貞觀十二年六月六¶
日滁州言野&KR0345;成繭徧於山阜至十三年野&KR0345;又食槲¶
葉成繭大如柰色緑凡收六千五百七十石至十四年¶
又收八千三百石十四年二月十四日陜州刺史房仁¶
裕奏所管界内二百餘里正月元日河水變清四日乃¶
止十六年四月二日皇太子初立有雄雉飛集東宫明¶
德殿前上問禇遂良是何祥也遂良對曰昔秦文公時¶
有童子化為雉雌者鳴於陳倉雄者鳴於南陽童子言¶
<pb:KR3k0032_WYG_200-21b>¶
得雌者霸文公遂以為寶鷄祠漢光武得雄遂起南陽¶
而有四海陛下舊封秦王故雄雉見於秦地所以彰表¶
明德也上大悅曰立身之道不可無學十七年九月皇¶
太子寢室中産素芝十四莖並為龍鳯形十八年十月¶
八日山南獻木連理交錯玲瓏有同羅目一丈之幹并¶
枝者二十餘所司徒長孫無忌曰自頃嘉祥雜遝陛下¶
推而不居遂令史臣閣筆無以示後因相率賀帝曰瑞¶
應之來朕當苦心勞力以答天地何煩致賀二十一年¶
<pb:KR3k0032_WYG_200-22a>¶
八月十七日骨利幹遣使朝貢獻良馬百匹其中十匹¶
尤駿太宗各為制名乃叙其事曰噴沫則千里飛紅流¶
汗則三條振血塵不及起影不暇生二十年十一月汾¶
州言青龍白龍見白龍吐物初在空中有光如火至地¶
陷入地二尺掘之得&KR0007;金也二十一年正月玉華宫李¶
樹連理隔澗合枝　貞觀中罽賔國獻名馬貞觀四年¶
二月陜州秦州河清十六年正月懷州河清十七年二¶
月鄭州河清二十三年四月靈州河清　髙祖冊文¶
<pb:KR3k0032_WYG_200-22b>¶
翠鳯棲梧丹魚在藻水浮元貝階榮朱草要荒合軌鞮¶
羯遐通没羽沉浪飛輪駕風　太宗冊文龍鄉委貢鳥¶
服來儀文&KR0027;浮沼應龍在淀潏露飛甘卿雲呈絢　太¶
宗頌東池溟渤西苑嵎丘至德潜洽元化滂流先天不¶
違靈物效質丹羽儀韶翠黄承轡甘露零草祥風應律¶
嘉禾醴泉此焉自出　顔師古聖德頌勿用枹鼔無虞¶
亭障賮納鮫人朔班狼望至諴感慶休氣致祥馴擾一¶
角棲集五章華平挺幹朱草曜芒良耜畟畟多稌穰穰¶
<pb:KR3k0032_WYG_200-23a>¶
國儲億庾家登萬箱　政要貞觀六年符瑞日至請封¶
禪魏徴以為不可曰符瑞雖臻而罻羅猶宻二年太宗¶
謂侍臣曰比見衆議以祥瑞為盛事頻有賀表如朕本¶
心但使天下太平家給人足雖無祥瑞亦可比德堯舜¶
昔堯舜在上百姓敬之如天地愛之如父母動作興事¶
人皆樂之發號施令人皆悅之此大祥瑞也諸州祥瑞¶
並不用申奏　述聖賦瑞草竒色祥木嘉名交九衢而¶
結影分四照以開榮　憲宗即位八月庚戌詔曰所寶¶
<pb:KR3k0032_WYG_200-23b>¶
惟賢至如嘉禾神芝竒禽異獸葢王化之虚美光武形¶
於詔令春秋不書祥瑞自今不得上聞元和二年八月¶
甲戌中書奏大瑞表聞中瑞下瑞申有司元日奏瑞依¶
令式　開元禮正至朝賀給事中以祥瑞按俟於左延¶
明門外入詣東階下黄門侍郎跪奏祥瑞　元日奏瑞¶
仲春告瑞太廟見張大隱傳　開成三年五月詔諸道¶
有三等祥瑞不得奏¶
　　　唐祥瑞録¶
<pb:KR3k0032_WYG_200-24a>¶
志雜傳記類魏徴十卷(崇文目/十卷)　隋志五行類瑞應圖¶
三卷(崇文目十卷又/有稽瑞一卷)瑞圖讃二卷祥瑞圖十一卷雜傳¶
祥瑞記三卷符瑞記十卷許善心撰(沈約宋書有/符瑞志三卷)嘉瑞¶
記三卷陸瓊撰(梁武敕陸雲公撰嘉瑞記子瓊述其/㫖而續焉自永定迄至德成一家言)¶
唐志雜家類顧野王符瑞圖十卷又祥瑞圖十卷侯亶¶
祥瑞圖八卷孫柔之瑞應圖記三卷熊理圖讃三巻(選/注)¶
(引瑞應圖鄭後漢書注引孫柔之瑞/圖  文苑  權表引熊氏瑞應圖)　武德元年六月¶
癸巳禁言符瑞者開元十三年九月丙戌罷奏祥瑞¶
<pb:KR3k0032_WYG_200-24b>¶
德宗大厯十四年閏五月丙戌憲宗元和元年八月庚¶
戌罷獻祥瑞文宗開成元年五月乙亥詔諸道有瑞皆¶
無得以聞元日受朝奏祥瑞皆停　孫朴瑞箴曰妖至¶
而防瑞至而狂恃物滅德未或不亡　桞宗元傳著書¶
一篇號貞符言唐家正德受命於生人之意曰仲尼書¶
叙於堯曰克明俊德於舜曰濬哲文明於禹曰文命祗¶
承于帝於湯曰克寛克仁於武王曰有道曽孫惟兹徳¶
實受命之符後之好怪之徒乃始陳大電大虹&KR0007;鳥巨¶
<pb:KR3k0032_WYG_200-25a>¶
跡白狼白魚流火之烏以為符受命不於天于其人休¶
符不于祥于其仁商之王以桑榖昌以雉雊大宋之君¶
以法星壽鄭以龍衰魯以麟弱白雉亡漢黄犀死莽惡¶
在其為符也(通鑑貞觀二年九月有白鵲巢於寢殿槐/上合歡如腰鼓上命毁其巢縦鵲於野外)¶
　　　唐上黨十九瑞圖　潞州瑞應圖　聖應圖(又/見)¶
　　　(啓聖/宫)¶
㑹要開元十三年九月十三日(丙/戌)潞州獻瑞應圖上謂¶
宰臣曰朕在潞州靖共職業不知此事今既固請編録¶
<pb:KR3k0032_WYG_200-25b>¶
可召藩僚問其實事然後修圖昔史官惟記災異將令¶
王者修德故春秋不書祥瑞唯記有年聖人之意明矣¶
遂敕天下毋得奏祥瑞(紀開元十三年九/月丙戌罷奏祥瑞)　舊史記景¶
龍二年四月兼潞州别駕州境有黄龍昇天嘗出畋有¶
紫雲在其上從後者望而得之前後符瑞凡一十九事¶
　藝文志永王府長史陳宏書上黨十九瑞圖　紀開¶
元十一年正月庚辰次潞州以故第為飛龍宫　地理¶
志上黨縣有啓聖宫本飛龍宫有瑞閣　張說潞州祥¶
<pb:KR3k0032_WYG_200-26a>¶
瑞頌十九首日抱戴月重輪赤龍逐鹿嘉禾黄龍羊頭¶
山北童謠仙洞大王山三壘疑山鑿斷赤鯉黄龍再見¶
紫雲李連理神蓍金橋紫氣大人跡神人傳慶　潘炎¶
賦十四篇日抱戴月重輪赤龍據按潞河逐鹿嘉禾合¶
穗黄龍見童謠漳河赤鯉黄龍再見九月紫氣李樹連¶
理神蓍立金橋寢堂紫氣　&KR0007;宗初臨潞州景龍元年¶
四月二十七日日有抱戴八月十四夜月重輪二年四¶
月二十五日(一云十/七日)㕔事據案假寐白鶴觀道士見赤¶
<pb:KR3k0032_WYG_200-26b>¶
龍在案五月二十八日帝馳鞭逐鹿潞河獲之八月二¶
十五日長子縣嘉禾合穗九月五日黄龍見州城東又¶
童謠曰羊頭山北作朝堂襄垣北有仙洞忽開十數里¶
魏望氣者言上黨山有天子氣故太武壘石為三封以¶
厭之孝文見此山有伏龍遂斷山東麓以厭之因名疑¶
山景龍三年三月漳水上有赤鯉騰躍六月十五日黄¶
龍再見於伏牛山九月九日壺口山東北有紫雲光采¶
照日延唐寺有李樹連理十五日將朝京師使術士韓¶
<pb:KR3k0032_WYG_200-27a>¶
擬禮(一云/韓禮)筮之卦未成而一蓍翹立擬禮曰此天人之¶
瑞金橋在潞南二里有童謠云聖人執節度金橋十月¶
二十五日由此橋朝京師還京後州内所居寢堂上有¶
紫氣七日不散宅内及州衛有大人跡長二尺五寸唐¶
隆元年六月二十日夜除妖孽明日索祟嗣聞空中有¶
人云臨淄王誅韋氏相王得天下　張說述聖頌帝昔¶
居是邦也紫雲在天神光照室白鹿來擾黄龍上昇隴¶
出仙洞而神魚躍山開禪穴而靈鐘韻謠言合䜟巨迹¶
<pb:KR3k0032_WYG_200-27b>¶
引途嘉李傍連神蓍自起　將表潜龍之館勒啟聖之¶
圖　張九齡聖應圖賛曰陛下龍潜上黨或託類於雲¶
物或效靈於卜筮又以潞水之&KR0486;深山鹿之㨗走馳騎¶
是獲厲流不濡非力可能以明或躍葢天瑞非常之后¶
以決如神之䇿　冊文曰一蓍獻兆百靈翼聖躍馬截¶
流水不敢競潜龍變海池亦呈慶　大厯八年四月壬¶
申潞州上言&KR0007;宗十九瑞閣有白鶴來翔　杜悰對文¶
宗曰&KR0007;宗即位潞州奏十九瑞圖　名賢畫録云江都¶
<pb:KR3k0032_WYG_200-28a>¶
王畫潞州十九瑞應圖¶
　　　唐二十一瑞¶
實録開元二十一年十月左丞相蕭嵩率百寮奏曰所¶
司奏今年祥瑞祥風起日抱戴嘉禾秀芝草生甘露降¶
醴泉涌木連理&KR0050;同蒂竹再生李成實馴鳩元鶴慈烏¶
鶺鴒寶鼎魚銘錢刀&KR0008;字等二十有一事臣聞惟德感¶
神惟祥祚聖祥風昭乎號令抱戴表以約忠嘉禾主以¶
同文芝草明於敬老甘露洒神靈之液醴泉發德澤之¶
<pb:KR3k0032_WYG_200-28b>¶
滋草木秀其地靈羽毛呈其天瑞其餘山川異氣器用¶
殊姿舉而必然不可勝紀請宣付史官從之　舊紀元¶
和二年八月甲戌中書奏先停諸道奏祥瑞伏以所獻¶
祥瑞皆縁臘饗告廟元㑹奏聞令後諸大瑞隨表聞奏¶
中瑞下瑞申有司其元日奏祥瑞請依令式從之¶
　　　唐三瑞　四瑞¶
志禮部掌祥瑞凡景雲慶雲為大瑞其名物六十有四¶
白狼赤兎為上瑞其名物三十有八蒼烏朱鴈為中瑞¶
<pb:KR3k0032_WYG_200-29a>¶
其名物三十有二嘉禾芝草木連理為下瑞十名物十¶
四大瑞則百官詣闕奉賀餘瑞嵗終員外郎以聞有司¶
告廟宗廟晨祼太廟令帥其屬陳瑞物大階之西上瑞¶
為前列次瑞次之下瑞後又陳伐國之寶器太常四院¶
一曰天府院藏瑞應及伐國所獲之寶禘祫則陳於廟¶
庭(門下侍郎元日冬/至奉天下祥瑞)　崔祐甫奏禮部式列三瑞開元¶
禮祭祀奠玉幣若宗廟祼之日太廟令帥屬陳瑞物泰¶
階之西上瑞為前列中瑞次之下瑞為後　貞觀二年¶
<pb:KR3k0032_WYG_200-29b>¶
九月丁未詔大瑞聽表聞諸瑞申所司¶
　　　唐玉諜真紀¶
謝偃玉諜真紀云披丹霄而軒鵬翼架&KR0007;海而截鯨鱗¶
俯拔嵩華仰廻星漢流雕矢於日谷横文劒於天外八¶
狄承風九夷請朔航海極琛梯山窮貝宿彗收芒朝雲¶
解陣階蓂晦落庭軼晨鮮(見封/禪類)¶
　　　建隆三瑞頌¶
王著傳建康二年時亳州獻紫芝鄆州獲白兎隴州貢¶
<pb:KR3k0032_WYG_200-30a>¶
黄鸚鵡著上頌曰庚申逮於辛酉休祥有三亳社紫芝¶
汶陽白兎隴右黄鸚鵡其芝也共本殊莖無根自植其¶
兎也明眸皓質厥性惟馴鸚鵡色禀中央狀殊同類毛¶
燦金絲舌傳人意不逺千里上達九重頌美羣臣升歌¶
清廟紫芝頌匪根其土匪葉於春樞電分彩天香降真¶
擢秀堯風飛英舜日在晦含華逄時顯質讜言獲進願¶
比用於芻蕘佞者難前詎爭芳於屈軼白兎頌精分建¶
卯瑞降&KR0007;穹玉肌瑩澈霜毛混同和氣内融竒形外皎¶
<pb:KR3k0032_WYG_200-30b>¶
白為色也位列金方王者好義是告殊祥兎為獸焉名¶
載禮秩宗廟嚴禋俄呈異質黄鸚鵡頌金縷裁衣土惟¶
方以色正瓊簧轉舌人異類而言同著因以獻規太祖¶
嘉其言下詔褒之　汴都賦乾象表貺坤維薦祉靈物¶
仍降嘉生屢起穹&KR0027;負圖龍馬載文汾隂之鼎函德之¶
芝肉角之獸簫聲之禽同穎之禾旅生之榖游郊栖庭¶
光畦冒畤非烟非雲蕭索輪囷映帶乎闕角葱蔚乎城¶
壘¶
<pb:KR3k0032_WYG_200-31a>¶
　　　乾德瑞物旗　五瑞樂　四瑞樂　淳化五瑞¶
　　　曲(見樂/類)¶
乾德六年親郊有司請製金鸚鵡(建隆三年/隴州獻之)馴象玉兎¶
三旗(鄆州獻白兎馴象/自來詳見旗類)　紹興二十五年八月十七日¶
刑部郎許興古言靈芝生於廟楹瑞麥秀於留都宜如¶
漢齊房之歌製為樂章登歌郊廟詔學士院於圓壇景¶
靈宫太廟所奏樂章増製　淳熙六年九月三日詔明¶
堂免奏祥瑞上曰朕自有真祥瑞豐年是也　紹興二¶
<pb:KR3k0032_WYG_200-31b>¶
十六年四月甲午詔諸路不得奏祥瑞上曰唯年豐可¶
以為瑞真賢可以為寶¶
　　　太平興國瑞物六十三種圖¶
太平興國九年十月癸巳(即雍熈元年/十一月改元)嵐州獻牝獸一¶
角如鹿無斑角端有肉性馴善人不能辨示羣臣參驗¶
以聞右散騎常侍徐&KR0599;諫議大夫滕中正舍人王祐等¶
援引圖史以為祥麟上表曰按春秋麕身而有角者麟¶
也感精符云麟一角明海内共一主也公羊云上有聖¶
<pb:KR3k0032_WYG_200-32a>¶
帝明王天下太平則至蓋聖君御天下一統之應也宰¶
相宋琪等表賀請宣付史館從之上因謂琪等曰珍禽¶
竒獸無濟於事非朕所尚方内大寜風俗淳厚(或云但/時和嵗)¶
(豊天下/乂安)此為上瑞近年禽獸之異者所獻甚多止令畜¶
於園囿遂其生生之性不欲宣揚於外琪等奏曰禽獸¶
草木之異皆帝王德化所感而生前古以來無不編録¶
今陛下謙而不有中外無由得知使一代簡書有所缺¶
漏欲望具録瑞物名數圖寫宣付史館從之因請宣示¶
<pb:KR3k0032_WYG_200-32b>¶
於外乙未内出瑞物六十三種(一本云他日又固請乃/詔史官就後園圖寫付)¶
(宰/相)白鹿六(二真定府澤州/貢四御苑所生)白兎十一(六嵐許潁秦鳯翔/易等州貢五御苑)¶
(所/生)黑兎一(京兆府/民進)紫兎一(沂州/貢)白麞四(潁單/州貢)白雉一(潁/州)¶
(貢/)白鵲二(兖州/貢)白鳩一(京西/民進)紫鵲一(忠州/進)白鶉一(易州/進)¶
白鸜鵒一(越州/貢)蒼鸜鵒一(越州/貢)白山鵲五(唐洋等/州貢)緑山¶
鵲一(江陵/府貢)紅山鵲一(貝州/貢)白雀四(登德汝虢/等州貢)白䑕二(京/西)¶
(民/進)紅雀一(德州/貢)白戴勝三(洞乾等/州貢)蒼烏一(鄭州/貢)白山鴉¶
一(乾州/貢)赤烏一(趙州/貢)白鷹五(霸濮潞晉/夏等州貢)白鸕鶿鷹二(商/坊)¶
<pb:KR3k0032_WYG_200-33a>¶
(等州/進)白鶻一(夏州/貢)赤鶻一(歸州/貢)白鷂一(鳯翔/府貢)白鸚鵡一¶
(明州/貢)白銅觜一(光州/貢)青花山鵲一(房州/貢)琪等拜表稱謝¶
請圖付史館詔從之於是羣臣獻歌詩賦頌稱美者甚¶
衆¶
太平興國九年四月戊子宰相宋琪等請封禪曰離肩¶
反踵之俗襲冠帶者以百數白環碧砮之貢充蠻邸者¶
以千計辛卯再表曰草木效祥盡入朱絃之奏羽毛薦¶
瑞皆登清廟之歌(三月丙辰選楊延慶等十餘人為知/州上謂宰相曰刺史之任最為親民)¶
<pb:KR3k0032_WYG_200-33b>¶
(漢秦彭為潁川守教化盛行百姓懷惠乃有鳯麟嘉禾/甘露之瑞一太守善政猶若此况君天下者乎何謂太)¶
(平不可致和/氣不可召也)　雍熈二年閏九月己亥坊州獻一角獸¶
左右皆曰麟也上謂宰相曰時和嵗豐兆民安泰此為¶
上瑞鳥獸草木夫何足云不必宣示中外四年十月丙¶
辰出益州所進九穗禾牛生三犢圖并六眸&KR0027;以示近¶
臣　淳化元年四月甲寅殿中丞直史館宋炎言皇帝¶
御極以來瑞牒昭著羽族之祥三十有七蹄角之瑞二¶
十有六草木之異雲露之應不可勝紀上謙遜不示外¶
<pb:KR3k0032_WYG_200-34a>¶
請宣付史館書之簡策從之　樂志乾徳四年十月¶
和峴言唐貞觀十四年景雲見河水清張文收采¶
古朱鴈天馬之義製景雲河清歌名曰讌樂元會¶
第二奏者是也今年荆南進甘露京兆果州進嘉¶
禾黄州進紫芝和州進緑毛&KR0027;黄州進白兔欲依¶
月律撰神&KR0027;甘露紫芝嘉禾玉兎五瑞各一曲朝㑹登¶
歌首奏之六年又言漢天馬赤鴈神鼎白麟並為郊歌¶
國朝合州進瑞木成文馴象由南方自至秦州獲白烏¶
<pb:KR3k0032_WYG_200-34b>¶
黄州獲白雀宜播管&KR0076;薦郊廟詔峴作瑞文馴象玉烏¶
皓雀四瑞樂章以備登歌太平興國九年嵐州獻祥麟¶
雍熈中蘇州貢白&KR0027;端拱初澶州河清廣州鳯凰集諸¶
州麥兩穗三穗者連嵗來上有司請以此五瑞為祥麟¶
丹鳯河清白&KR0027;瑞麥之曲薦於朝㑹從之¶
　　　祥符昭應宫祥瑞圖(賛/)　兩朝祥瑞圖賛(序/)¶
至道三年六月辛丑真宗詔諸道勿以珍禽竒獸祥瑞¶
來貢　景德四年十二月丁酉(同上卯祥符五年十一/月乙  令諸州申明前)¶
<pb:KR3k0032_WYG_200-35a>¶
(詔勿以珍禽/異獸為獻)　祥符元年九月二十六日癸未直史館¶
張知白上言數年以來兵息榖稔順羣臣告成功詔命¶
纔行和氣充塞上動靈貺下契人心休應荐臻祥瑞填¶
委若書典策告宗廟因示常制未足盡其殊尤望以泰¶
山諸瑞按品目以第之命良工以繢之一本藏祕閣傳¶
於不朽一本以備玉清昭應宫圖壁從之(張知白傳言/咸平中河湟)¶
(未平臣請罷郡國所上祥瑞今天下無事靈貺並/至望以泰山諸瑞圖玉清昭應宫其副藏秘閣)乃詔¶
丁謂及戚綸陳彭年編次二年十二月辛丑謂及翰林¶
<pb:KR3k0032_WYG_200-35b>¶
學士李宗諤等上祥瑞圖百五十二召輔臣宗室從臣¶
三司使副已上觀之三年正月丁丑於朝堂示百官(又/見)¶
(封禪/類)五年十二月丁亥謂等又上汾隂祥瑞圖百四十¶
八軸與東封所録並繪於玉清昭應宫東西廡分命近¶
臣館閣官作賛惟天書周伯星賛上自為之又圖兩朝¶
所獲瑞物於二聖殿廡上作賛凡竒瑞二十三衆瑞一¶
百十三品祥符後數令從臣啓閱又以百官多言靈景¶
之異悉圖其狀置禁中　晏殊兩朝祥瑞賛序二聖膺¶
<pb:KR3k0032_WYG_200-36a>¶
運天人恊賛符命沓臻三象騰暉五靈狎至露飴雲蔚¶
泉湧河清紛綸乎華芝茂衍乎嘉糓羽毛之族萬變呈¶
姿卉木之倫千名著異爰稽衆瑞列繢殊庭乃詔羣臣¶
並為賛述凡二百四十四篇勒為五卷藏之冊府　祥¶
符間崔立言願敕有司草木之異雖大不録水旱之變¶
雖小必聞¶
　　　祥符天書瑞圖　殊祥録¶
祥符元年六月己亥天書至自泰山辛丑内出王欽若¶
<pb:KR3k0032_WYG_200-36b>¶
所上天書再降瑞圖示百僚辛亥宰臣王旦言真諜降¶
於神房醴泉湧於陽址芝葩競秀雲旗交輝　三年正¶
月丁丑内出封禪三壇及祥瑞圖於朝堂示百官從中¶
丞王嗣宗之請也　六年二月丙寅御滋福殿召宗室¶
近臣觀聖祖降延恩殿及衆真列侍圖　真宗東封泰¶
山秘書丞錢易獻殊祥録¶
　　　祥符龍圖閣觀芝草圖　崇和殿觀瑞物¶
祥符二年五月丙寅召輔臣至龍圖閣觀芝草圖又至¶
<pb:KR3k0032_WYG_200-37a>¶
崇和殿觀瑞物四百餘種王旦等進曰祖宗以來瑞命¶
叢集四方無不傳聞今獲親覩實為神異上曰葢祖宗¶
積德所致四方寜謐以成封禪之禮有由然朕何力之¶
有又三年八月甲寅(八/日)召近臣觀瑞物於崇和殿上作¶
七言詩從臣皆賦初觀瑞物史官晁逈楊億曰望内降¶
名件付修國史院從之遂宴資政殿上作詩(七/言)從臣皆¶
賦六年十一月召近臣於龍圖閣觀丁謂所獻芝草凡¶
三萬七千一百八本(甲寅丁謂自亳/州來朝獻之)十二月辛未列文¶
<pb:KR3k0032_WYG_200-37b>¶
德殿庭宣示百官¶
　　　祥符汾隂祥瑞圖　龍圖觀祥瑞圖　祥瑞論¶
祥符五年十二月二十四日丁亥編聨祥瑞所上汾隂¶
后土壇朝覲壇親奠西岳廟三圖及祥瑞圖百四十八¶
置龍圖閣下召宗室輔臣兩制刺史以上觀之六年二¶
月戊子召羣臣詣文德殿觀汾隂祥瑞圖　五年八月¶
丙午上謂近臣羣議及朝廷崇尚祥瑞躬親細務著祥¶
瑞勤政二論諭之丁謂請刻石國學　晏殊集有汾隂¶
<pb:KR3k0032_WYG_200-38a>¶
祥瑞賛¶
　　　祥符龍圖閣瑞物閣賛¶
六年正月御製賜王旦等¶
　　　慶厯龍圖天章閣觀三朝瑞物(嘉祐/附)¶
三年九月丁卯(三/日)召輔臣及知雜御史以上於天章閣¶
朝謁太祖太宗御容及觀瑞物既而問禦邊大畧十二¶
月詔祥瑞毋得進獻聽申禮部四年五月乙亥撫州金¶
谿生金山重三百二十四兩上之藏於龍圖閣瑞物庫¶
<pb:KR3k0032_WYG_200-38b>¶
八年三月甲寅幸龍圖天章二閣召近臣宗室觀太宗¶
游蓺集真宗澶州詩碑及三朝瑞物　嘉祐七年十二¶
月庚子召從臣觀天章閣三聖瑞物凡三十種觀畢宴¶
玉宸殿(實録燕羣玉殿召宰臣琦賜/一大巵又出名花令持歸)　元豐六年十月¶
八日太常博士何洵直言冬至祀圜丘陳異寶嘉¶
瑞於樂架之北東西詔可　宣和二年四月編瑞¶
應記成六年四月修祥應記成　宣和中獲鳥獸¶
草木之瑞凡十五種繪為太平睿覽圖一卷御撰¶
<pb:KR3k0032_WYG_200-39a>¶
序文詩章各冠圖右(書/目)　昔姬有素雉朱鳥元秬¶
黄&KR1279;之事耳君臣動色左右相趣濟濟翼翼峨峨¶
如也葢用昭明寅畏承聿懷之福答三靈之蕃祉¶
　萬物皆天地之委和而瑞物又至和之所委也¶
　書載歸禾詩詠鳴鳳芝房寶鼎升於樂府神爵¶
甘露標為年紀　羲有出河之圖黄有置壇之符¶
堯有赤文之籙舜有昭華之琯禹有元龜之書湯¶
有白狼之鉤文有銜珪之異武有躍魚之祥皆疇¶
<pb:KR3k0032_WYG_200-39b>¶
德而瑞聖也　敷以純風濯以清波連理映阜鳴¶
鳳棲柯　澤牣九有化浮八瀛　東雲千吕南風¶
入絃　乾象表貺坤維薦祉　疊貺駢祥　百靈¶
效職四海夷波　海若扈畢陽侯洗兵　嘉貺雥¶
集　平慮植階朱草叢庭　羽族卉儀懷音革狀¶
　章騰郡國闓數千百所之祥喜動公卿上於萬¶
斯年之壽繪在禁嚴契龍圖之瑞物播之雅頌參¶
乾德之樂章上天之載無聲所助者順諸福之¶
<pb:KR3k0032_WYG_200-40a>¶
物畢至永孚於休　荆幡偃而弗用潢池肅而弗驚春¶
熈海涵義鬯仁洽　翔舞太和涵濡茂澤　集風翠萐¶
浴露朱英澤馬飛鑣山輿結轍　萬靈禔祉三辰合慶¶
　光圖掩諜　露壇凝紫河宫湛碧翠萐翻飈丹蓂&KR0049;¶
魄棲置木索里安户逸櫝歛兵革天清地謐　道清金¶
鏡時和玉燭慶霄輪囷德水清澈　冠堯佩舜　景星¶
出翼非雲入吕　六幕晏清百嘉楙育　赤文緑字&KR0049;¶
日舒華龍檢芝泥浮河絢采　丹甑玉燭蓂莢芝房¶
<pb:KR3k0032_WYG_200-40b>¶
天瑞磊砢地符氛氳　天無藴寶地有呈祥　天瑞降¶
地符升澤馬來器車出紫脫華朱英秀佞枝植厯草孶¶
雲潤星暉風&KR0045;月至江海呈象&KR0027;龍載文赬莖素毳并¶
柯共穗之瑞史不絶書棧山航海踰沙軼漠之貢府無¶
虚月　鉤陳太微星緯咸若崑崙渤澥濤波不驚　&KR0027;¶
負綈檢麟銜斗樞潏露飛甘卿雲呈絢　河色呈符山¶
聲告慶　浸仁沐義炤景飲醴　四神踐雪五老飛星¶
　天剖神符地合靈契　荷天衢提地釐　甘露紛而¶
<pb:KR3k0032_WYG_200-41a>¶
晨降景星宵而舒光　黒章擾囿赤字浮河　山祗吐¶
祕河靈孕寶　乾符坤珍超圖溢諜　超圖冠書窮靈¶
極祉　棲鳯凰於髙梧宿麒麟於西園納僬僥之珍羽¶
受王母之白環　丹甑呈豐器車表德　海氣䝉晏河¶
光吐榮　烟雲蕭索而紛郁日月光華而淑清　南海¶
無波東風入律　黄銀掞彩紫玉摛英　象輿丹甑昭¶
華延喜之珍不求而自至　服絺衣以訓儉黜拱璧而¶
進道碧砮文鉞弗輸内府之貢珍禽皓獸罔充内閑之¶
<pb:KR3k0032_WYG_200-41b>¶
玩齊宫省三服之費長楊罷周阹之侈王事不作無執¶
朴之謳木功不彫有翦茨之陋　有星而景有雲而卿¶
其光下垂遇物流形　河海夷晏風雲律吕　晷緯昭¶
應山瀆效靈　握河沈璧封山紀石邁三五而不追踐¶
八九之遙迹　白鳩丹鳥素魚斷蛇方斯蔑矣　大夏¶
九真條支越裳之貢雜沓乎槀街合穗連理華平闊達¶
之秀充盈乎瑞諜　芝房寶鼎之歌歲登清廟没羽浮¶
琛之貢日旅彤庭　史不絶書則甘醴嵗潏華滋宵零¶
<pb:KR3k0032_WYG_200-42a>¶
奔精標南而照老滎波釃曲以薦清淄文黄輝索鳥朱¶
英四肩九尾不可殫名象來致福則髽首鐻耳之俗頭¶
飛鼻飲之鄉濮鉛僢卧之酋長戴斗&KR0008;&KR0034;之名王解辮¶
削祍踵係乎職方　白環銀甕之迹素雉金船之瑞¶
大紫洞而三辰接鬱蒼揺而萬嵗聞　握天鏡受河圖¶
經非無瑞字也以訓玉而不以訓祥虞書輯瑞周官典¶
瑞注以瑞為符信而未始以為休祥同頴之禾止以嘉¶
名大有之年止以喜書至太史公方以白魚赤烏為周¶
<pb:KR3k0032_WYG_200-42b>¶
之符瑞亦不過以瑞為信¶
　¶
　¶
　¶
　¶
　¶
　¶
　玉海卷二百¶
#+PROPERTY: JUAN 卷二百
