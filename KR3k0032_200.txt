# -*- mode: mandoku-view -*-
#+TITLE: 玉海
#+DATE: 2019-03-29 20:25:17.669262
#+PROPERTY: ID KR3k0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 200
<pb:KR3k0032_WYG_200-1a>¶
¶
卷一百九十八¶
欽定四庫全書¶
　玉海卷一百九十八¶
　　　　　　　　　　　　宋　王應麟　撰¶
　祥瑞¶
動物¶
¶
¶
龍¶
¶
¶
大皥龍紀　景龍　神龍負圖¶
¶
左傳大皥氏以龍紀注有龍瑞以龍命官　宋志宓犧¶
氏受龍圖畫八卦有景龍之瑞赤龍河圖者地之符也¶
<pb:KR3k0032_WYG_200-1b>¶
王者德至淵泉則河出龍圖　漢百官表注庖羲將興¶
神龍負圖而至因以名師與官　張衡賦龍圖授羲龜¶
書畀姒　帝王世紀太昊有景龍之瑞故以龍紀官¶
¶
黄帝龍見¶
¶
史封禪書漢公孫臣云黄帝得土德黄龍見(索隱曰出吕氏春秋)¶
　淮南子黄帝治天下而力牧泰山稽輔之青龍進駕¶
　魏文帝雜占云黄帝録圖五龍舞河¶
<pb:KR3k0032_WYG_200-2a>¶
¶
黄帝龍負圖　舜黄龍負圖　堯龍叙圖¶
¶
河圖黄龍負圖授黄帝(黄帝夣兩龍授圖有魚汎白圖)舜即位黄龍五¶
采負圖以黄玉為柙玉檢金繩芝為泥　顧野王符瑞¶
圖黄帝世魚龍負圖從河中出付黄帝虞舜時黄龍從¶
洛水出詣舜鱗甲成字舜即位與三公臨觀黄龍五采¶
負圖出舜前　文選石闕銘納龍叙之圖注堯遊河渚¶
赤龍負圖以出　尚書中候堯即位七十載修壇河洛¶
仲月辛日禮備至於日稷榮光出河龍馬銜甲赤文緑¶
色臨壇吐甲圖堯火德故赤龍應焉舜沈璧於河榮光¶
<pb:KR3k0032_WYG_200-2b>¶
休至黄龍負圖　瑞應圖舜東狩黄龍負圖置舜前¶
典引升黄輝采鱗於沼(注黄龍)　唐有黄龍負圖旗　宋¶
志黄龍四龍之長德至淵泉則黄龍遊於池¶
¶
堯龍圖¶
¶
宋志堯觀於三河常有龍隨之龍負圖而至其文曰亦¶
受天祐舜設壇於河至於下呉榮光休氣至黄龍負圖¶
長三十二尺廣九尺出於壇畔赤文緑錯其文言當禪¶
<pb:KR3k0032_WYG_200-3a>¶
禹　元命苞堯遊河渚赤龍負圖以出圖赤如綈¶
¶
禹二龍　黄龍負舟¶
¶
括地圖禹平天下二龍降之禹御龍行域内既周而還¶
　宋志禹即位洛出龜書六十五字是為洪範南廵狩¶
濟江中流有二黄龍負舟云云龍曳尾而逃　吳越春秋¶
禹㑹諸侯於塗山執玉帛者萬國濟河黄龍負舟舟中¶
人懼禹仰天嘆曰吾受命於天竭力而勞萬民何憂於¶
龍焉視龍猶蜿蜒顔色不變龍俛首低尾而逝　博物¶
志夏德之盛二龍降之禹使范成光御之以行域外¶
<pb:KR3k0032_WYG_200-3b>¶
山海經大樂之野夏后啓於此舞九代馬乗兩龍　封¶
禪書夏得木德青龍止於郊¶
¶
周青龍銜圖¶
¶
尚書中候擿雒戒周公旦即攝七年鸞鳯見蓂莢生青¶
龍銜甲元龜背書　宋志周公旦與成王觀於河洛沈¶
璧禮畢王退俟至於日昧榮光並出幕河(一作塞河)青雲浮¶
至(一作浮洛)青龍臨壇銜玄甲之圖吐之而去禮於洛亦如¶
<pb:KR3k0032_WYG_200-4a>¶
之玄龜青龍蒼光止於壇背中刻書赤文成字周公¶
援筆寫之¶
¶
漢龍見　八龍¶
¶
漢文帝十五年春黄龍見成紀上乃下詔議郊祀服色¶
宣帝甘露元年四月黄龍見新豐二年春正月詔曰黄¶
龍登興黄龍元年二月見廣漢因以冠元(伏侯古今注髙祖五年見)¶
(華陽池十餘日九年見長安五鳯四年出廣漢甘露元年見新豐二年見上郡騰耀五色升天丞相以下上壽)¶
成帝鴻嘉元年冬見真定永始二年見東萊光武建武¶
十二年六月黄龍見東阿章帝建初三年見汝南五年¶
<pb:KR3k0032_WYG_200-4b>¶
八月零陵獻芝草有八黄龍見於泉陵(古今注曰見零陵泉陵湘水中)¶
　論衡前世龍見不雙芝生無二甘露一所今上嗣位¶
以來八龍並出十一芝累生甘露流五縣德盛故端繁¶
也(今上謂章帝)　東觀記元和二年黄龍四見　宋志元年¶
以來至章和元年凡三年黄龍四十四見郡國(元和中青龍白)¶
(龍見郡國)　封禪書宛宛黄龍興德而升招翠黄乗龍於沼¶
¶
魏黄龍見　龍陂　青龍¶
¶
<pb:KR3k0032_WYG_200-5a>¶
魏志黄初三年黄龍見鄴西漳水北海王袞上書贊頌¶
詔曰昔唐叔歸禾東平獻頌　青龍元年正月甲申青¶
龍見郟之摩陂井中二月丁酉幸摩陂觀龍改陂為龍¶
陂　髙堂隆傳青龍中復崇華殿時郡國有九龍見改¶
曰九龍殿　繆襲青龍賦(見初學記)　劉劭龍瑞賦　太初¶
七年春龍見摩陂¶
¶
晉龍見郡國¶
¶
泰始元年十二月武帝初受禪白龍二見於郡國二年¶
青龍十黄龍九見弘農澠池五年青龍十見於滎陽二¶
<pb:KR3k0032_WYG_200-5b>¶
月辛巳白龍見於趙國六年夏四月白龍二見於東菀¶
咸寜二年六月丙甲白龍二見於新興井中十一月白¶
龍二見梁國太康元年八月白龍三見於永昌三年閠¶
四月己丑白龍二見於濟南五年正月己亥(一云癸卯)青龍¶
二見於武庫井中六年九月白龍一見京兆九年十二¶
月戊申青龍黄龍各一見魯國　宋元嘉二十五年黒¶
龍見玄武湖北¶
<pb:KR3k0032_WYG_200-6a>¶
¶
唐龍見¶
¶
貞觀三年五月癸亥龍見玉女泉二十年十一月汾州¶
言青龍白龍見白龍吐物初在空中有光如火至地陷¶
入地二尺掘之得玄金　太宗生有二龍之符　龍池¶
(見前)　桞宗元有賀滄州進白龍見圖¶
¶
唐黄龍再見¶
¶
景龍二年六月十五日黄龍再見於牛山潘炎賦曰非¶
同上天之五蛇有異渡江之一馬秦夢立乎鄜畤漢時¶
見於成紀彼皆一至此則重光錯甲鏤鱗分官紀號趨¶
<pb:KR3k0032_WYG_200-6b>¶
紫鳯於丹穴越青鸞於女牀　二年九月五日見於工¶
黨伏牛山之南岡賦曰龍之至兮歸有德符於黄兮土¶
之色將衒甲以無比與負舟而不同¶
¶
祥符崇政殿觀龍¶
¶
元年五月二十八日丙午召輔臣於崇政殿北廊觀中¶
使任文慶於茅山郭真人池所獲龍體長二寸許鱗細¶
腹如玳瑁帝作觀龍歌復送茅山池¶
<pb:KR3k0032_WYG_200-7a>¶
¶
麟　瑞獸¶
¶
¶
黄帝麒麟在囿　漢白麟¶
¶
馬融廣成頌宿麒麟於西園注尚書中候曰黄帝時麒¶
麟在囿　漢武紀元符元年冬十月幸雍祀五畤獲白¶
麟作白麟之歌(朝隴首覽西垠雷電尞獲白麟爰五止顯黄德)元封元年用事¶
華山至於中嶽獲駮麃　郊祀志郊雍獲一角獸若麃¶
然有司曰陛下肅祗郊祀上帝報享錫一角獸葢麟云¶
於是以薦五畤畤加一牛以燎賜諸侯白金以風符應¶
合於天也注改元狩元年　終軍傳獲白麟一角而五¶
<pb:KR3k0032_WYG_200-7b>¶
蹄　宋志漢武太始二年三月獲白麟　司馬相如封¶
禪書犧雙觡共抵之獸濯濯之麟游彼靈畤孟冬十月¶
君徂郊祀馳我君輿帝用享祉　班彪傳注太始二年¶
獲白麟司馬遷作史記絶筆¶
¶
黄帝白鹿　南夷獻鬯　澤獸¶
¶
宋志黄帝時南夷乗白鹿來獻鬯澤獸黄帝時廵狩至¶
於東濵澤獸出能言達知萬物之精以戒於民為時除¶
<pb:KR3k0032_WYG_200-8a>¶
害賢君明德幽逺則來趹蹄者后土之獸自能言語王¶
者仁孝則來禹治水而至　說文神人以廌遺黄帝¶
¶
湯白狼銜鈎¶
¶
宋志湯云云有神牽白狼銜鈎而入商廟　白狼宣王得¶
之而犬戎服　公羊疏宋氏云命以赤烏故周尚赤湯¶
以白狼故尚白禹以玄珪故尚黒　田俅子成湯都亳¶
有神手牽白狼口銜金鈎而入湯庭　論衡湯起白狼¶
銜鈎　郭璞白狼贊應符變質乃銜靈鈎惟德是適出¶
殷見周　瑞應圖王者仁智明哲即至動凖法度即見¶
<pb:KR3k0032_WYG_200-8b>¶
周宣時見而犬戎服　崔融賀白狼表金精景鑠玉毳¶
霜翹¶
¶
周麒麟遊苑¶
¶
宋志成王麒麟遊苑　易正義周時獲麟乃為漢髙之¶
應漢時黄星後為曹公之兆　呉越春秋禹云云鳯皇棲¶
於木麒麟歩於庭　蔡邕麟頌曰皇哉大角降生靈獸¶
視明禮修麒麟來孚(在郊毓質游畤呈祥)¶
<pb:KR3k0032_WYG_200-9a>¶
宋志九尾狐文王得之東夷歸焉漢章帝元和中九尾¶
狐見郡國　穆天子傳甲辰天子獵於滲澤得白狐玄¶
狢以祭於河宗¶
¶
漢騶牙　白鹿　白虎¶
¶
史記建章宫後閣有物狀如麋東方朔曰騶牙也逺方¶
當來歸義而騶牙見其後一嵗昆邪王降封禪書武¶
帝苑有白鹿以其皮為皮幣以發瑞應造白金焉　宣¶
紀神爵元年詔曰元康四年南郡獲白虎後漢紀章¶
帝建初七年十二月癸丑幸長安進幸槐里岐山得銅¶
<pb:KR3k0032_WYG_200-9b>¶
器又獲白鹿　宋志十月得白鹿於臨平(東觀書元和二年白鹿見)元和三年白虎見彭城　¶
安帝延光三年七月馮翌潁川白鹿見六月扶風言白¶
鹿見雍　伏侯古今注孝和永元中豫章餘于得白鹿¶
髙丈九尺　鄭弘傳為臨淮太守白鹿方道挾轂而行¶
　宋志白鹿王者明惠及下則至不暴則白虎仁　瑞¶
應圖天鹿純善之獸　王褒講德論昔文王應九尾狐¶
而東夷歸周武王獲白魚而諸侯同辭周公受秬鬯而¶
<pb:KR3k0032_WYG_200-10a>¶
鬼方臣宣王得白狼而夷狄賔今南郡獲白虎亦偃武¶
興文之應也獲之者張武武張而猛服也是以北狄賔¶
洽¶
¶
漢騶虞¶
¶
司馬相如傳囿騶虞之珍羣般般之獸樂我君囿白質¶
黑章其儀可喜旼旼穆穆君子之態(師古曰謂騶虞也)兹爾於¶
舜虞氏以興(文頴曰百獸舞則騶虞在其中矣)　東京賦圉林氏之騶¶
虞注林氏山名騶虞義獸山海經曰林氏有珍獸大若¶
虎五采畢具尾長於身其名騶吾乗之日行千里劉芳¶
<pb:KR3k0032_WYG_200-10b>¶
詩義疏曰騶虞或作吾　三禮圖尚書大傳說散宜生¶
等之於陵氏取怪獸尾倍其身名曰虞鄭云葢騶虞也¶
周書曰英林酋耳若虎豹尾長三倍其身(於陵英林聲相近)¶
孫氏符瑞圖云白虎西方義獸白色黑文晉中興書白¶
虎尾參倍其身　詩注騶虞義獸也白虎黑文不食生¶
物有至信之德則應之疏鄭志張逸問傳白虎黒文荅¶
曰周史王㑹云　周禮疏異義韓魯說騶虞天子掌鳥¶
<pb:KR3k0032_WYG_200-11a>¶
獸官　賈誼書云騶者天子之囿也虞者囿之司獸也¶
　典引擾緇文皓質於郊¶
¶
漢馴象¶
¶
武紀元狩二年夏南越獻馴象應劭曰教能拜起周章¶
從人意也¶
¶
漢黄支犀¶
¶
平紀元始二年春黄支國獻犀牛注應劭曰黄支在日¶
南之南去京師三萬里師古曰犀狀如牛四足類象黒¶
色一角當額鼻又有小角　章紀元和元年正月日南¶
<pb:KR3k0032_WYG_200-11b>¶
獻生犀白雉　前西域傳烏弋有桃拔(一名符拔似鹿)師子犀¶
牛　後西南夷傳永元六年永昌郡徼外莫延慕義遣¶
使譯獻犀牛大象¶
¶
漢九真竒獸¶
¶
宣紀神爵元年三月詔曰廼元康四年九真獻竒獸注¶
晉灼曰漢注駒形麟色牛角仁而愛人　西都賦九真¶
之麟(注同宣紀)大宛之馬黄支之犀條支之鳥殊方異類至¶
<pb:KR3k0032_WYG_200-12a>¶
於三萬里　爾雅注九真獵得一獸大如馬一角即驨¶
也　哀紀禁郡國無得獻名獸¶
¶
漢白兔¶
¶
光武紀建武十三年九月日南徼外蠻夷獻白雉白兔¶
　古今注成帝建平元年山陽得白兔章帝元和二年¶
白兔見　宋志白兔王者敬耆老則見章帝元和中見¶
郡國魏黄初中郡國十九言白兔見　瑞應圖王者恩¶
加耆老則見　抱朴子鹿兔壽千嵗滿五百嵗則色白¶
　晉泰始五年七月己亥見北海咸寜二年十月癸亥¶
<pb:KR3k0032_WYG_200-12b>¶
見河南　元帝時王廙作白兔賦　通鑑外紀周宣三¶
十年有兔舞於鎬京¶
¶
漢北海一角獸　麒麟見郡國¶
¶
古今注章帝建初二年北海得一角獸大如麕元和二¶
年麒麟見陳　章紀章和元年七月壬戌詔曰乃者鳯¶
凰仍集麒麟並臻(東觀記麒麟五十二)　安紀延光三年七月潁¶
川麟見　宋志元和二年至章和元年凡三年麒麟五¶
<pb:KR3k0032_WYG_200-13a>¶
十一見郡國一角獸天下平則至三角獸法度修則至¶
　典引肉角馴毛宗於外囿¶
¶
晉白麟　騶虞¶
¶
晉紀武帝泰始元年十二月二年十二月麟見郡國(宋志)¶
(云元年十二月見南郡)咸寜五年二月甲午白麟見平原九月甲¶
午麟見河南太康元年四月白麟見頓丘成帝咸和八¶
年五月己巳麒麟騶虞見遼東簡文咸安二年三月騶¶
虞見豫章安帝隆安二年十月騶虞見新野　宋志元¶
帝大興元年正月戊子麟見豫章　郭璞麟賛(薛綜有頌)¶
<pb:KR3k0032_WYG_200-13b>¶
¶
晉白麞¶
¶
宋志白麞王者刑罰理則至晉咸寜二年七月壬辰見¶
魏郡天鹿者純靈之獸也五色光耀洞明王者道備則¶
至角端者日行萬八千里又曉四夷之語明聖在位明¶
達方外幽逺之事則奉書而至　咸康八年七月燕¶
國言白狢見永和十二年九月甲申白兔見鄱陽太¶
守王耆之以獻并上頌一篇　殷仲堪上白鹿表白¶
<pb:KR3k0032_WYG_200-14a>¶
者正色鹿者景福　宋元嘉二十年十二月白熊見¶
新安¶
¶
唐麟趾¶
¶
髙祖武德三年七月鄯州言麟見髙宗龍朔三年十月¶
十六日絳州介山麟見二十六日含元殿前麟趾見(十二)¶
(月庚子詔)明年正月改元麟德(銀臺閤内並覩麟趾)憲宗元和元年麟¶
見東川(段文昌平淮碑云見巴賔之間)見嘉禾　　草木疏麟麕身牛尾馬¶
足黄色圓蹄一角角有肉音中鍾呂行中規矩王者至¶
仁則出　公羊曰仁獸有王者則至(毛公曰信而應禮以足至者也)　貞觀二十年¶
<pb:KR3k0032_WYG_200-14b>¶
二月鄆州言一角獸見顯慶元年二月岐州獲一角獸¶
開元七年閏七月揚州奏一角獸見　李嶠賀麟跡表¶
祥開紫掖瑞感玄枵(春秋緯嵗星散為麟)機星得則麟生　　隋義寧二¶
年仁壽宫獲白麟更郡曰麟遊¶
¶
唐騶虞　圖¶
¶
武德二年六月澤州言騶虞見五年正月豐州言騶虞¶
見七年仁州見九年十月沂州言騶虞見(太宗)貞觀二年¶
<pb:KR3k0032_WYG_200-15a>¶
十月安州言騶虞見六年四月楚州見九年閏四月衡¶
州十年三月襄州十五年四月慶州十九年二月徐州¶
二十一年十月南代州見太和元年十一月河中薛平¶
奏虞鄉騶虞見畫圖進上(百官稱賀)　孫氏瑞應圖王者德¶
至鳥獸澤洞幽冥則見　白居易有騶虞畫贊¶
¶
唐麟見¶
¶
武德九年九月西麟州言麟見貞觀三年五月乙丑豳¶
州言麟見九年十二月獲麟於德州十一年五月麟見¶
京師之後苑開元元年十二月麟見於峽州¶
<pb:KR3k0032_WYG_200-15b>¶
¶
唐白鹿¶
¶
武德二年正月壬子麟州獻白鹿九年六月益州獻白¶
鹿貞觀八年四月沂州言白鹿見十年二月見於九成¶
宫之冷泉谷十三年正月濟州獻白鹿十七年閏六月¶
丹州獻白鹿十八年八月趙州獻白鹿二十年九月澤¶
州見開元十三年五月甲午潞州白鹿見二十三年二¶
月丁未緜州白鹿見天寳四載八月戊子有斑鹿産白¶
<pb:KR3k0032_WYG_200-16a>¶
鹿於苑中獻之上曰縞質霜毛變林虞之獸族殊姿馴¶
性實雲駕之龍媒貞元十四年九月丁夘中書賀苑中¶
獲白鹿元和十年五月壽昌殿南獲白鹿麑　權德輿¶
賀醴泉獲白鹿表漢得之於槐里齊獲之於敏丘　虞¶
世南賦素毳呈采霜毫應圖　李䝉上林白鹿賦畫轓¶
為飾緣繢稱珍炯如玉立皎若霜萃勁角昭勇縞色呈鮮¶
　質皜耀以霜潔角林離而玉秀　令狐楚表周因征¶
伐而獲漢自郊祀而録¶
魏文帝初郡國奏白鹿十月見晉泰始八年十月見扶¶
<pb:KR3k0032_WYG_200-16b>¶
風太康元年三月見零陵泉陵五月甲辰見天水元帝¶
建武元年五月見髙山縣大興三年正月白鹿二見豫¶
章四月見晉陵延陵成帝咸和四年五月甲子見零陵¶
洮陽七月長沙獻之九年八月見長沙咸康二年七月¶
見豫章大元十六年三月癸酉豫章守范甯獻白鹿一¶
十八年五月辛酉見江乗二十年九月丁丑見巴陵¶
¶
唐白兔¶
¶
<pb:KR3k0032_WYG_200-17a>¶
開元十一年二月赤兔見后土壇(宋志赤兔王者德盛則至)十五年¶
　四月彭州言白兔見永泰二年乾陵得赤兔大厯六年¶
獲白兔於太極殿内廊貞元十五年五月丁巳延州進¶
玄兔十八年八月徐州獻嘉瓜白兔　桞宗元賀表金¶
風發祥白兔來擾告有秋之嘉應著成嵗於神功　韓¶
愈賀徐州白兔狀瑞兔毛質皦白天馴其心其始實得¶
之符離安阜屯兔隂類也又窟居狡而伏逆象也今白¶
其色絶其羣也馴其心化我德也人立而拱革而從人¶
且服罪也符離實戎國名在軍田武德行也不戰而來¶
<pb:KR3k0032_WYG_200-17b>¶
之之道也　貞元十二年太原李說進嵐州白兔狀白¶
為正色兔實仁獸皓質玉立素毛霜垂清明不遜於¶
殷狼皎潔可齊於周鹿標中瑞之科皓然養素恬爾守¶
柔方弘三靣之仁果應千齡之瑞　權德輿賀河陽白¶
兔云惟此瑞獸是稱月精來應昌期皓然雪采純孝之¶
感　蔣防賦乗金氣而來因月輪而下飲玉池食瑶草¶
氷光雪影　賀表豈比魯傳趙郡獨歌如練之詞實同¶
<pb:KR3k0032_WYG_200-18a>¶
晉獲壽春又繼凝鉛之詠　來從月窟疊霜毳以䝉茸¶
獻自梁園粲氷毫而皎潔増輝瑞諜歸美皇猷　恊太¶
隂之瑞應千歲之祥　靈㕙效珍　晉張浚頌被白含¶
文　梁簡文白兔表四靈可邁既騐玉衡之精千嵗變¶
采有符明月之狀豈殊丹岫之羽下止帝梧庶比素質¶
之禽得游君囿　庾信頌光鮮越雉色麗秦狐月徳符¶
祥金精表瑞¶
¶
唐獬豸¶
¶
開元十九年九月神羊産京兆興平二十年三月有一¶
<pb:KR3k0032_WYG_200-18b>¶
角獸肉角當頂白毛上捧識者以為獬豸　宋志獬豸¶
知曲直獄訟平則至　漢書注張揖曰獬豸似鹿而一¶
角人君刑罰得中則生於朝廷主觸不直者　獬豸賦¶
歩玄墀以龍擾向彤庭而鶚視爾羊來思其儀孔嘉望¶
表知裏揆瑜識瑕騰䨇眸而舉枉聳特角而觸邪神直¶
簪筆風清衣繡分兩造之疑冠百祥之特守法者仰之¶
以司南疾惡者投之於有北扶直指之角象繩愆之性¶
<pb:KR3k0032_WYG_200-19a>¶
¶
唐舞象　白象¶
¶
德宗大厯十四年閠五月丁亥放舞象三十有二於荆¶
山之陽(㑹要澤州奏慶雲詔曰時和為嘉祥邕州奏金坑詔曰以不貪為寶)　真臘傳大¶
厯中婆彌來朝獻馴象十一時德宗即位珍禽竒獸悉¶
縱之蠻夷所獻象蓄苑中元㑹充庭者凡三十二悉放¶
荆山之陽　常袞賀文丹國獻白象十一頭表隨萬國¶
而來庭與百獸而率舞如知禮樂之節益盛羽儀之容¶
　獨孤授放馴象賦弭雄姿而屈猛志返諸林邑之野¶
歸爾梁山之隅時在偃兵豈嬰乎燧尾上惟賤賄寜恤¶
<pb:KR3k0032_WYG_200-19b>¶
乎焚軀食豐草以垂鼻出平林而瞪目感以和樂亦參¶
乎百獸率舞奚必充帝庭之實駕鼔吹之車周驅犀象¶
漢郤駿馬¶
爾雅南方之美者有梁山之犀象　孟子周公驅犀象¶
而逺之　春秋運斗樞瑶光之星散之為象　郭璞贊¶
象實魁梧體巨貌詭　呉賀齊為新都太守孫權出祖¶
道作樂舞象權謂齊曰今定天下使殊俗貢珍狡獸率¶
<pb:KR3k0032_WYG_200-20a>¶
舞非君而誰　晉咸康六年林邑獻象一知跪拜　晉¶
諸公讚曰南越獻象養之臯澤之中　宋元嘉元年十¶
二月丙辰見零陵六年三月丁亥見安成(人君自養有節則至)¶
¶
建隆白兔頌　至道赤烏白兔　黒兔¶
¶
建隆二年三月壬戌鄆州獻白兔王著作頌乾德六年¶
作玉兔旗　頌曰仁施動物各得其宜兔擾中林不浴¶
而白無思不服覿德則純不角不牙秀出中山之族自¶
形自色皎同空谷之駒　至道元年四月二十九日乙¶
巳知通利軍錢昭序表獻部内所産赤烏白兔各一表¶
<pb:KR3k0032_WYG_200-20b>¶
云烏稟陽精兔昭隂瑞報火德繁昌之兆示金方柔服¶
之符念兹希世之珍罕有同時而見望宣付史館從之¶
上謂侍臣曰烏色正如渥丹信火德之應也五月戊辰¶
開封尹壽王上言太康縣招慶鄉華陽村民獲黒兔一¶
以獻帝謂宰臣曰黑兔之來國家之慶也吕端對曰黒¶
者北方之色兔即隂類將有逺方望風稽首於北闕之¶
下乎　雍熙四年七月辛巳銀州獻白兔咸平四年五¶
<pb:KR3k0032_WYG_200-21a>¶
月戊子亳州貢白兔詔還之祥符四年八月丁未又獻¶
之(元年十月乙未光宻州貢白兔)六年八月甲子興元獻白兔九年九¶
月遼州獻白兔天聖九年五月宿州熙寜四年九月廬¶
州並獲白兔¶
周顯德元年汜水獻紫芝三年潁州獻白兔四年五月¶
癸夘學士陶榖進頌　玉兔曲毓質雪園淪精月殿¶
表記周宣舞鎬之年外攘復古按韓愈辨徐之說不戰¶
來戎¶
<pb:KR3k0032_WYG_200-21b>¶
乾德馴象¶
¶
見後　太平興國七年閏十二月庚寅占城國遣使乗¶
象入貢方物詔留象南海豢養之八年九月丙子占城¶
獻馴象能拜伏詔養於寜陵縣¶
¶
開寶　祥符白鹿¶
¶
開寶七年瓊州獻白鹿加仙鹿旗祥符四年正月庚子¶
緜上得之陳堯叟取以獻七年二月幸亳州以真源所¶
進靈芝白鹿列天書前天禧三年十月十八日後苑觀¶
<pb:KR3k0032_WYG_200-22a>¶
滑州所獻鹿　瞻彼中林震於珍物甡甡於野標一角¶
以為竒濯濯其儀閱千齡而成白　宛如雍畤之符來¶
伏文王之囿　皓質玉映　周穆王伐犬戎得四白鹿¶
以歸¶
¶
太平興國祥麟　雍熈一角獸¶
¶
興國九年十月癸巳嵐州獻牝獸一角角端有肉詔羣¶
臣參驗徐鉉等以為祥麟有司作祥麟曲(仁獸效祥星枵耀芒在郊)¶
(毓質㳺畤呈祥)　雍熈二年閠九月己亥坊州進一角獸御崇¶
政殿召近臣等觀之(昔嵐貢者麟今坊貢者麒命豢於苑中)　嘉祐三年¶
<pb:KR3k0032_WYG_200-22b>¶
六月丁夘交趾貢異獸二八月二十五日癸亥御崇政¶
殿召輔臣等觀之司馬光作交趾獻竒獸賦其狀熊頸¶
而鳥噣豨首而牛身與夫雕題卉服之士南金象齒之¶
珍欵紫闥而坌入充彤庭而並陳翔舞太和涵濡茂澤¶
殊俗嚮臻靈獸來格雖漢室之初黒鷼貢於絶徼周家¶
之隆白雉通於重譯不足方也　宗室叔裒進異獸歌¶
¶
太平興國白鹿¶
¶
<pb:KR3k0032_WYG_200-23a>¶
見總瑞¶
淳化元年四月殿中丞宋炎言皇帝御極以來瑞牒昭¶
著羽族之祥三十有七蹄角之瑞二十有六草木之異¶
雲露之應不可具載願以付史館從之　淳化秘閣圖¶
畫有李賛華千角鹿黄昌白兔皆一時之絶¶
¶
慶元瑞象¶
¶
慶元六年十月嘉泰二年九月開禧元年八月真里富¶
國貢瑞象¶
乾德五年八月有象自嶺南來至都城外獲之其後呉¶
<pb:KR3k0032_WYG_200-23b>¶
越廣南交州繼獻馴象四十五頭於南薫門外玉津園¶
東北置養象所作馴象旗　熈寜六年七月頒南郊教¶
象儀制¶
¶
瑞馬¶
¶
¶
伏犧龍馬出河¶
¶
書注伏犧氏王天下龍馬出河遂則其文以畫八卦謂¶
之河圖　宋志龍馬者仁馬也河水之精¶
<pb:KR3k0032_WYG_200-24a>¶
¶
黄帝澤馬　飛黄服皁¶
¶
淮南子黄帝治天下飛黄服皁髙誘曰飛黄如狐背上¶
有角乗之壽三千歲　又有澤馬曰吉良　瑞應圖騰¶
黄神馬一名吉光　選赭白馬賦黄帝陟位飛黄服皁¶
　郊祀歌日出入章訾黄何不徠下應劭曰一名乗黄¶
龍翼馬身黄帝乗而仙　封禪書招翠黄乗龍於沼¶
¶
堯龍馬圖¶
¶
見壇類¶
<pb:KR3k0032_WYG_200-24b>¶
舜乗黄¶
¶
宋志舜時景星出房地出乗黄之馬¶
¶
禹飛莵¶
¶
呉志飛莵者神馬之名日行三萬里禹治水勤勞厯年¶
救民之害天應其德而至騕褭神馬也亦各隨其方而¶
至以明君德　隨巢子夏后之興方澤出馬¶
¶
周吉皇乗¶
¶
說文馬赤鬛縞身目若黄金名曰吉皇之乗周文王¶
<pb:KR3k0032_WYG_200-25a>¶
時犬戎獻之　公羊疏禮說云文王得白馬朱鬛大貝¶
元龜　禮緯白馬朱鬛瑞於文王　山海經大封國有¶
文馬縞身朱鬛名曰吉良乗之壽千嵗¶
¶
漢余吾馬　渥洼馬¶
¶
見馬政¶
¶
漢滇池神馬¶
¶
見白烏¶
¶
漢澤馬　魏澤馬　晉滇池神馬　梁寶馬頌¶
¶
東京賦擾澤馬與騰黄　宋志騰黄者神馬也漢元和¶
<pb:KR3k0032_WYG_200-25b>¶
中神馬見郡國　魏都賦矞雲翔龍澤馬千阜(注澤馬見上黨)¶
顔延之賦魏德楙而澤馬效質注黄初中於上黨得澤¶
馬　晉孝武太元十四年六月甲申朔寜州刺史費統¶
言晉寜之滇池縣河水周廻二百餘里有神馬二匹一¶
白一黒出於河中去岸百歩縣民董聰見之　梁太清¶
元年四月神馬出皇太子獻寶馬頌鸞眄善鳴龍儀美¶
稱王澤效祥朱鬛降祉千天駟百龍媒秣瑶粟委芳芻¶
<pb:KR3k0032_WYG_200-26a>¶
¶
唐龍馬¶
¶
開元十二年五月太原獻異馬駒其耳如筒左右各一¶
十六肋肉尾無毛二十九年三月甲申滑州刺史李邕¶
獻馬一匹肉鬉麟臆嘶不類馬聲日行三百里邕任淄¶
青日遇一老翁云聖主將得龍馬以應太平遂於青州¶
馬㑹思家獲而獻之　桞宗元龍馬圖賛云明皇時靈¶
昌郡得異馬於河帝西幸西入渭水化為龍泳去　貞¶
觀二年九月甘州獻白馬朱鬛開元二年正月丙寅凉¶
州進朱騣尾白馬　張說監牧頌舉其神異則騊駼騕¶
<pb:KR3k0032_WYG_200-26b>¶
褭乗黄兹白朝刷閬風夕洗天泉¶
¶
祥符龍駒¶
¶
九年十二月癸巳羣牧司言大名監産赤馬肉尾無鬃¶
是龍駒　過汗漫所不遊躡章亥所未迹　伯樂所選¶
伏波所模目散電兮彪駁喙含丹而虎呀躡紅雲而噴¶
玉霑赤汗以攅花　星精降兮河嶽動天駟入兮駑駘¶
空　夏后九代穆王八駿叶圖之駒稱徳之驥　禀月¶
<pb:KR3k0032_WYG_200-27a>¶
精法星象　噴玉勒而沫素鳴金珂而響清　溢鏡光¶
於金勒流雪采於花騘耀成華夏奪魄獯戎　名超兹¶
白瑞掩飛黄走險鹿駭望雲龍驤　握負圖之瑞總服¶
皁之靈¶
　玉海巻一百九十八¶
<pb:KR3k0032_WYG_200-27b>¶
