#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一
#+PROPERTY: JUAN 卷一
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一
<pb:KR3k0032_WYG_001-1a>¶
欽定四庫全書¶
　玉海巻一¶
　　　　　　　　　　　　宋　王應麟　撰¶
　天文¶
　　天文圖¶
　天道隱而難測可見莫如象天象逺而難究可考莫¶
　如圖¶
　　　中宫¶
<pb:KR3k0032_WYG_001-1b>¶
漢天文志(史天官/書同)中宫天極星其一明者泰一之常居¶
也旁三星三公或曰子屬後句四星末大星正妃餘三¶
星後宫之屬也環之匡衛十二星藩臣皆曰紫宫前列¶
直斗口三星隨北耑鋭若見若不見曰陰徳或曰天一¶
紫宫左三星曰天槍右四星曰天棓後十七星絶漢抵¶
營室曰閣道北斗七星所謂璿璣玉衡以齊七政杓攜¶
龍角衡殷南斗魁枕參首用昏建者杓杓自華以西南¶
夜半建者衡衡殷中州河濟之間平旦建者魁魁海岱¶
<pb:KR3k0032_WYG_001-2a>¶
以東北也斗為帝車運于中央臨制四海(史作/鄉)分陰陽¶
建四時均五行移節度定諸紀皆繫於斗斗魁戴筐六¶
星曰文昌宫一曰上将二曰次将三曰貴相四曰司命¶
五曰司禄六曰司灾在魁中貴人之牢魁下六星兩兩¶
而比者曰三能三能色亝君臣和不亝為乖戾柄輔星¶
明近輔臣親彊斥小疏弱杓端有兩星一内為矛招㨱¶
一外為盾天蠭有句圜十五星屬杓云　晉志(兼隋/志同)北¶
極五星鉤陳六星皆在紫宫中北極北辰最尊其紐星¶
<pb:KR3k0032_WYG_001-2b>¶
天之樞也第一星主月太子也第二星主日帝王也亦¶
太一之坐第三星主五星庶子也鉤陳後宫也北四星¶
曰女御宫鉤陳口中一星曰天皇大帝其神曰耀魄寳¶
北極四星曰四輔所以輔佐北極出度授政也大帝上¶
九星曰華蓋蓋下九星曰杠華蓋下五星曰五帝内坐¶
杠旁六星曰六甲極東一星曰柱下史柱史北一星曰¶
女史傳舍九星在華蓋上近河賔客之館河中五星曰¶
造父御官也河中九星鉤状曰鉤星天一星在紫宫門¶
<pb:KR3k0032_WYG_001-3a>¶
右太一星在天一南相近亦天帝神也主使十六神知¶
風雨水旱兵饑災疫所在之國也紫宫垣十五星其西¶
蕃七東蕃八在北斗北一曰紫㣲大帝之坐也東垣下¶
五星曰天柱門内東南維五星曰尚書尚書西二星曰¶
陽徳陰徳宫門左星内二星曰大理門外六星曰天牀¶
西南角外二星曰内厨東北維外六星曰天厨北斗七¶
星在太㣲北七政之樞機陰陽之元本也魁四星為琁¶
璣杓三星為玉衡又魁第一星曰天樞二曰旋三曰機¶
<pb:KR3k0032_WYG_001-3b>¶
四曰權五曰衡六曰開陽七曰揺光一至四為魁五至¶
七為杓石氏云一主秦二主楚三主梁四主吳五主燕¶
六主趙七主齊杓南三星及魁第一星皆曰三公宣徳¶
化調七政和陰陽之官也文昌六星在北斗魁前天之¶
六府也主集計天道文昌北六星曰内階相一星在北¶
斗南太陽守一星在相西大将西北四星曰勢天牢六¶
星在北斗魁下太㣲天子庭也五帝之坐也其外蕃九¶
卿也一曰太㣲為衡南蕃中二星間曰端門東曰左執¶
<pb:KR3k0032_WYG_001-4a>¶
法廷尉之象也西曰右執法御史大夫之象也左執法¶
之東左掖門也右執法之西右掖門也東蕃四星南第¶
一曰上相北東大陽門第二星曰次相北中華東門第¶
三星曰次将北東大陰門第四星曰上将所謂四輔也¶
西蕃四星南第一曰上将北西太陽門第二曰次将北¶
中華西門第三曰次相北西太陰門第四曰上相亦四¶
輔也西南角外三星曰明堂天子布政之宫也明堂西¶
三星曰靈臺觀臺也主觀雲物察符瑞候災變也左執¶
<pb:KR3k0032_WYG_001-4b>¶
法東北一星曰謁者主賛賔客也謁者東北三星曰三¶
公内坐朝㑹之所居也三公北三星曰九卿内坐治萬¶
事九卿西五星曰内五諸侯内侍天子不之國也辟雍¶
之禮得則大㣲諸侯明黄帝坐一星在太㣲中含樞紐¶
之神也四帝坐四星俠黄帝坐東方蒼帝靈威仰之神¶
也南方赤帝赤熛怒之神也西方白帝白招拒之神也¶
北方黑帝叶光紀之神也五帝坐北一星曰太子帝儲¶
也太子北一星曰從官侍臣也帝坐東北一星曰幸臣¶
<pb:KR3k0032_WYG_001-5a>¶
屏四星在端門之内近右執法郎位十五星在帝坐東¶
北依烏郎府也郎将一星在郎位北武賁一星在太㣲¶
西蕃北下名南靜室旄頭之騎官也常陳七星如畢狀¶
在帝坐北三台六星兩兩而居起文昌列抵太㣲一曰¶
天柱三公之位在天曰三台主開徳宣符也西近文昌¶
二星曰上台為司命主壽次二星曰中台為司中主宗¶
室東二星曰下台為司禄主兵又曰三台為天階太一¶
躡以上下一曰泰階上星為天子下星為女主中階上¶
<pb:KR3k0032_WYG_001-5b>¶
星為諸侯三公下星為卿大夫下階上星為士下星為¶
庶人中台之北一星曰太尊貴戚也攝提六星直斗杓¶
之南主建時節西三星曰周鼎大角一星在攝提間北¶
三星曰帝席梗河三星在太角北招揺一星在其北&KR0007;¶
戈一星在招揺北天槍三星在北斗杓東女牀三星在¶
紀星北天棓五星在女牀北東七星曰扶筐七公七星¶
在招揺東貫索九星在其前九星皆明天下獄煩天紀¶
九星在貫索東織女三星在天紀東端天女也東足四¶
<pb:KR3k0032_WYG_001-6a>¶
星曰漸臺臨水之臺也主晷漏律呂之事西足五星曰¶
輦道漢輦道通南北宫其象也左右角間二星曰平道¶
之官平道西一星曰進賢角北二星曰天田亢北六星¶
曰亢池氐北一星曰天乳主甘露房西二星南北列曰¶
天福東咸西咸各四星在房心北鍵閉一星在房東北¶
天市垣二十五星在房心東北帝坐一星在天市中候¶
星西候一星在帝坐東北宦者四星在帝坐西南宗正¶
二星在帝坐東南宗大夫也宗人四星在宗正東族人¶
<pb:KR3k0032_WYG_001-6b>¶
有序則如綺文而明正宗星二在候星東宗室之象也¶
天江四星在尾北天籥八星在南斗柄西建星六星在¶
南斗北東南四星曰狗國北二星曰天雞天辯九星在¶
建星北河鼔三星旗九星在牽牛北左旗九星在鼔旁¶
旗端四星南北列曰天桴離珠五星在須女北天津九¶
星横河中騰蛇二十二星在營室北王良五星在奎北¶
居河中天子奉車御官也其四星曰天駟旁一星曰王¶
良亦曰天馬前一星曰策星閣道六星在王良前飛道¶
<pb:KR3k0032_WYG_001-7a>¶
也傅路一星在閣道南東壁北十星曰天廏天将軍十¶
二星在婁北南一星曰軍南門太凌八星在胃北北九¶
星曰天船昴西二星曰天街巻舌六星在昴北五車五¶
星三柱九星在畢北其中五星曰天潢天潢南三星曰¶
咸池五車南六星曰諸王其西八星曰八穀天闗一星¶
在五車南東井鉞前四星曰司怪司怪西北九星曰坐¶
旗坐旗西四星曰天髙天髙西一星曰天河南河北河¶
各三星夾東井南河南三星曰闕丘五諸侯五星在東¶
<pb:KR3k0032_WYG_001-7b>¶
井北一曰帝師二曰帝友三曰三公四曰博士五曰太¶
史此五者常為帝定疑議五諸侯南三星曰天樽積水¶
一星在北河西北積薪一星在積水東北水位四星在¶
積薪東軒轅十七星在七星北軒轅右角南三星曰酒¶
旗酒旗南三星曰天相軒轅西四星曰爟爟北四星曰¶
内平少㣲四星在太㣲西士大夫之位也一曰處士或¶
曰博士官明大而黄賢士舉也南四星曰長垣　李尋¶
曰紫宫極樞通位帝紀太㣲四門廣開大道五經六緯¶
<pb:KR3k0032_WYG_001-8a>¶
尊顯術士翼張舒布燭臨四海少㣲處士為比為輔故¶
次帝廷女宫在後聖人承天賢賢易色取法於此(春秋/緯紫)¶
(㣲宫為大帝/太㣲為天庭)天官上相上将皆顓面正朝　中宫天極¶
星其一明者太乙常居三公侍旁藩臣環翊璇璣玉衡¶
髙揭衡峙文昌泰階森布暉映其垣為紫㣲其象為樞¶
紐在人則廣朝路寝造命出政之廷萬方之所内靣而¶
觀卬也蒼龍主東赤鳥司南於菟神龜儼列西北其舍¶
二十有八其度三百六十有五在人則九畿五服庶邦¶
<pb:KR3k0032_WYG_001-8b>¶
庶尹之位上之所賴以榦方而作屏也昊穹無言示人¶
以象在上欲其宅心正徳秉綱執要以為四方之極在¶
下欲其叶恭和&KR0168;并志壹慮以同尊乎五位之極端其¶
在我即所以對乎在天¶
　　　二十八舍¶
漢志(史天官/書同)東宫蒼龍房心心為明堂大星天王前後¶
星子屬房為天府曰天駟其陰右驂旁兩星曰衿衿北¶
一星曰牽東北曲十二星曰旗旗中四星曰天市房南¶
<pb:KR3k0032_WYG_001-9a>¶
衆星曰騎官左角理右角将大角者天王帝坐廷其兩¶
旁各有三星鼎足句之曰攝提攝提直斗杓所指以建¶
時節故曰攝提格亢為宗廟其南北兩大星曰天門氐¶
為天根尾為九子箕為敖客后妃之府南宫朱鳥權衡¶
衡太㣲三光之廷筐衛十二星藩臣西将東相南四星¶
執法中端門左右掖門掖門内六星諸侯其内五星五¶
帝坐後聚十五星曰哀烏郎位旁一大星将位也藩西¶
有隨星四曰少微士大夫權軒轅黄龍體(晉隋志軒轅/十七星在七)¶
<pb:KR3k0032_WYG_001-9b>¶
(星/北)前大星女主象旁小星御者後宫屬東井為水事其¶
西曲星曰鉞北北河南南河兩河天闕間為闗梁輿&KR0017;¶
&KR0017;祠事柳為鳥喙主木草七星頸為員宫張嗉為厨主¶
觴客翼為羽翮主逺客軫為車主風其旁一小星曰長¶
沙星軫南衆星曰天庫西宫咸池曰天五潢五帝車舎¶
奎曰封狶為溝瀆婁為聚衆胃為天倉其南衆星曰廥¶
積昴曰旄頭胡星也畢曰䍐車為邊兵其大星旁小星¶
為附耳昴畢間為天街參為白虎三星直者是為衡石¶
<pb:KR3k0032_WYG_001-10a>¶
下有三星銳曰罰其外四星左右肩股也觜觽為虎首¶
主葆旅事其南有四星曰天厠厠下一星曰天矢其西¶
有句曲九星三處羅列一曰天旗二曰天苑三曰九斿¶
東大星曰狼下四星曰弧直狼比地有大星曰南極老¶
人老人見治安不見兵起常以秋分時候之南郊(文選/注樂)¶
(緯曰商/為五潢)北宫&KR0007;武虚危危為蓋屋虚為哭泣其南有衆¶
星曰羽林天軍軍西為壘或曰鉞旁有一大星為北落¶
危東六星兩兩而比曰司㓂營室為清廟曰離宫閣道¶
<pb:KR3k0032_WYG_001-10b>¶
漢中四星曰天駟旁一星曰王梁(史作/良)旁有八星絶漢¶
曰天横(史作/潢)旁江星杵臼四星在危南匏瓜南斗為廟¶
其北建星建星者旗也牽牛為犧牲其北河鼔婺女其¶
北織女天女孫也　晉志(隋志/同)東方角二星為天闕其¶
間天門也其内天庭也黄道經其中七曜之所行也左¶
角為天田為理右角為将其星明大王道太平亢四星¶
天子之内朝氐四星王者之宿宫房四星為明堂天子¶
布政之宫也亦四輔也中間為天衢為天闕黄道之所¶
<pb:KR3k0032_WYG_001-11a>¶
經也七曜由乎天衢則天下和平又北二小星曰鈎鈐¶
天之管籥心三星天王正位也中星曰明堂天子位為¶
大辰(漢五行志劉向以為星傳曰心大/星天王也前星太子後星庶子也)尾九星妃后之¶
府大小相承則後宫有敘多子孫箕四星一曰天雞主¶
八風北方南斗六星天廟也亦為壽命之期牽牛六星¶
天之闗梁須女四星天少府虚二星冢宰之官危三星¶
主天府墳墓四星屬危之下營室二星天子之宫也離¶
宫六星天子之别宫東壁二星圖書之秘府也星明王¶
<pb:KR3k0032_WYG_001-11b>¶
者興道術行國多君子西方奎十六星天之武庫也婁¶
三星為天獄胃三星天之厨藏昴七星天之耳又為旄¶
頭胡星也天子出旄頭䍐畢以前驅畢八星主弋獵附¶
耳一星在畢下觜觽三星為三軍之候明則軍儲盈将¶
得勢參十星黄帝占參應七将南方東井八星天之南¶
門黄道所經用法平則井星明而端列鉞一星附井之¶
前輿&KR0017;五星天目也柳八星主雷雨星七星主衣裳文¶
繡張六星主珍寶宗廟翼二十二星主天之樂府星明¶
<pb:KR3k0032_WYG_001-12a>¶
大禮樂興四夷賔動則蠻夷使來軫四星冢宰輔臣也¶
軫星明則車駕備轄星傅軫兩旁左轄為王者同姓右¶
轄為異姓長沙一星在軫之中(隋志曰四方二十八宿/并輔官一百八十二星)¶
星官在二十八宿之外者庫樓十星在角南旁十五星¶
三三而聚者柱也中央四小星衡也東北二星曰陽門¶
南門二星在庫樓南平星二星在庫樓北天門二星在¶
平星北亢南七星曰折威頓頑二星在折威東南騎官¶
二十七星在氐南若天子武賁主宿衛東端一星騎陣¶
<pb:KR3k0032_WYG_001-12b>¶
将軍南三星車騎陣車三星在騎官東北積卒十二星¶
在房心南從官二星在積卒西北龜五星在尾南傅說¶
一星在尾後魚一星在尾後河中杵三星在箕南糠一¶
星在箕舌前杵西北鼈十四星在南斗南農丈人一星¶
在南斗西南狗二星在南斗魁前天田九星在牛南羅¶
堰九星在牽牛東九坎九星在牽牛南九坎間十星曰¶
天池虚南二星曰哭哭東二星曰泣泣南十三星曰天¶
壘城如貫索狀敗臼四星在虚危南危南二星曰蓋屋¶
<pb:KR3k0032_WYG_001-13a>¶
其南四星曰虚梁羽林四十五星在營室南一曰天軍¶
主軍騎壘壁陣十二星在羽林北羽林之垣壘也北落¶
師門一星在羽林南長安城北門曰北落門以象此也¶
北落西北有十星曰天錢北落西南一星曰天綱北落¶
東南九星曰八魁八魁西北三星曰鈇質奎南七星曰¶
外屏外屏南七星曰天溷天溷南一星曰土司空婁東¶
五星曰左更西五星曰右更天倉六星在婁南南四星¶
曰天庾天囷十三星在胃南天廪四星在昴南天苑十¶
<pb:KR3k0032_WYG_001-13b>¶
六星在昴畢南苑南十三星曰天園畢附耳南八星曰¶
天節天節下九星曰九州殊口畢柄西五星曰天陰參¶
旗九星在參西玉井四星在參左足下西南九星曰九¶
游東南四星曰軍井軍市十三星在參東南野雞一星¶
在軍市中軍市西南二星曰丈人丈人東二星曰子子¶
東二星曰孫東井西南四星曰水府東井南垣之東四¶
星曰四瀆狼一星在東井東南北七星曰天狗弧九星¶
在狼東南弧南六星曰天社昔共工氏之子句龍能平¶
<pb:KR3k0032_WYG_001-14a>¶
水土故以配社其精為星老人之星在弧南一曰南極¶
常以秋分之旦見于景(即丙/字)春分之夕没于丁見則治¶
平主壽昌常以秋分候之南郊柳南六星曰外厨厨南¶
一星曰天紀稷五星在七星南農正也張南十四星曰¶
天廟天子之祖廟也翼南五星曰東區蠻夷星也軫南¶
三十二星曰器府樂器之府也青丘七星在軫東南青¶
丘西四星曰土司空土司空北二星曰軍門主營候彪¶
尾威旗(已上晉志頗/詳於隋志)　乾象新書石申列舍星一百六¶
<pb:KR3k0032_WYG_001-14b>¶
十六角至軫石申中官星三百十八招揺至郎将石申¶
外官星二百七十一平星至長沙甘徳中官星二百一¶
平道至謁者甘徳外官星二百九天門至青丘巫咸中¶
官星三十一列肆至虎賁巫咸外官星九十五陽門至¶
土司空石申紫㣲垣星五十四紫㣲垣至文昌甘徳紫¶
微垣星一百一四輔至八穀巫咸紫㣲垣星十八御女¶
至鈎　後魏書永熈中詔通直散騎常侍孫僧化與太¶
史令胡世榮張龍趙洪慶及中書舍人孫子良等在門¶
<pb:KR3k0032_WYG_001-15a>¶
下外省校比天文書集甘石二家星經及漢魏以來二¶
十三家經占集為五十五巻後集諸家撮要前後所上¶
雜占以類相從日月五星二十八宿中外官圖合為七¶
十五巻　中興書目星簿讃厯一卷載星宿躔度應驗¶
事案隋志石氏星簿經讃一巻唐志石氏星經簿讃石¶
申注今本所載州名有徐潁婺台之類疑後人所附益¶
也　晁氏志司天考占星通元寳鏡一卷題曰巫咸氏¶
甘石星經一巻甘公石申撰以日月五星三垣二十八¶
<pb:KR3k0032_WYG_001-15b>¶
宿常星圖象次舎有占訣以候休咎　漢天文志星者¶
金之散氣其本曰人星衆國吉少則凶注孟康曰星石¶
也金石相生　三五厯記星者元氣之英水之精也¶
河圗括地象川徳布精上為星河精象為天漢　朱子¶
易&KR0019;班固曰隂陽之精其本在地張衡曰地有山嶽精¶
鍾為星蓋星辰者地之精氣上發乎天而有光耀者也¶
星日之餘也辰月之餘也月生於日之所照也衆星被¶
耀因水轉光三辰同形隂陽相配其體則艮也河洛篇¶
<pb:KR3k0032_WYG_001-16a>¶
曰天中極星崑崙之墟天門明堂太山之精中挺三台¶
也五靈諸侯也岍岐荆山壺口雷首太嶽砥柱東方之¶
宿也析城王屋太行常山碣石西傾朱圉北方之宿也¶
鳥䑕太華熊耳外方桐柏嶓冡陪尾西方之宿也荆山¶
内方大别岷山衡山九江敷淺原南方之宿也九隘之¶
險九河之曲瀁水三危汶江九折上為列星　邵子曰¶
日隨天而轉月隨日而行星隨月而見¶
　　　周易分野星圖¶
<pb:KR3k0032_WYG_001-16b>¶
隋經籍志五行周易分野星圖一卷(又天文梁有天官/宿野圖一卷亡天)¶
(下十二次圖一卷二十八宿分野/圖一卷䜟緯有孝經分野圖一卷)　唐藝文志天文類¶
周易分野星圖一卷(崇文目地理類開/元分野圖一卷)　晉志十二次¶
度數費直說周易所言頗有先後費直周易分野壽星¶
起軫七度大火起氐十一析木起尾九星紀起斗十&KR0007;¶
枵起女六諏訾起危十四降婁起奎二大梁起婁十實¶
沈起畢九鶉首起井十二鶉火起柳五鶉尾起張十三¶
度　唐志雲漢自坤抵艮為地紀北斗自乾攜巽為天¶
<pb:KR3k0032_WYG_001-17a>¶
綱乾維内為少昊之墟乾維外為顓頊之墟巽維内為¶
太昊之墟巽維外為列山氏之墟(賁彖曰觀乎天文以/察時變日陽也而為)¶
(離月隂也而為坎緯星動者陽也而太白辰星為隂經/星不動者隂也而析木鶉首為陽北斗振天二極不動)¶
(故曰天文也發繫辭曰在天成象在地成形象/者形之精華  於上形者象之體質留於下)　十二¶
次之分野若周禮保章氏注星紀吳越至析木燕春秋¶
正義謂秦漢以來地分天次是也二十八宿之分野若¶
史記天官書二十八舎主十二州角亢氐兖房心豫尾¶
箕幽斗江湖牽牛婺女揚虚危青營室東壁并奎婁胃¶
<pb:KR3k0032_WYG_001-17b>¶
徐昴畢冀觜觽參益東井輿&KR0017;雍柳七星張三河翼軫¶
荆淮南子角亢鄭至翼軫楚漢志昴畢間為天街其隂¶
隂國陽陽國蓺文志有海中二十八宿國分臣分各二¶
十八卷是也五星之分野若天官書秦之疆候太白占¶
狼弧吳楚候熒惑占鳥衡燕齊候辰星占虚危宋鄭候¶
歲星占房心晉亦候辰星占參罰中國在東南為陽日¶
歲星熒惑填星占於街南畢主之西北胡貉旃裘引弓¶
之民為隂月太白辰星占於街北昴主之秦晉好用兵¶
<pb:KR3k0032_WYG_001-18a>¶
復占太白胡貉數侵掠獨占辰星續漢志注星經歲星¶
主泰山徐青兖熒惑主霍山揚荆交鎮星主嵩髙豫太¶
白主華隂山凉雍益辰星主恒山冀幽并唐志岱宗歲¶
星位焉至嵩丘鎮星位焉是也北斗之分野若天官書¶
杓自華以西南衡殷中州河濟之間魁海岱以東北星¶
經玉衡一徐二益三冀四荆五兖六揚七豫八幽九并¶
春秋緯文耀鉤雍屬魁冀屬樞兖青機徐揚權荆衡梁¶
開豫揺晉志一秦二楚三梁四吳五燕六趙七齊唐志¶
<pb:KR3k0032_WYG_001-18b>¶
杓以治外故鶉尾為南方負海之國魁以治内故陬訾¶
為中州四戰之國是也干支之分野若天官書甲乙四¶
海之外丙丁江淮海岱戊己中州河濟庚辛華山以西¶
壬癸常山以北淮南子甲齊乙東夷丙楚丁南夷戊魏¶
已韓庚秦辛西夷壬衛癸越子周丑翟寅楚卯鄭辰晉¶
已衛午秦未宋申齊酉魯戌趙亥燕漢志壬燕趙癸北¶
夷辰邯鄲未中山戌吳越亥燕代星經玉衡第一星以¶
五子日候之二亥三戌四卯五辰六巳七午八寅九申¶
<pb:KR3k0032_WYG_001-19a>¶
是也河漢之分野若漢志南戒為越門北戒為胡門唐¶
志山河之象存兩戒觀兩河之象與雲漢所始終是也¶
諸星之分野若晉志東區青丘隋志齊趙鄭越周秦代¶
晉韓魏楚燕之星是也(詳見星土/分野一卷)　(隋志春秋有左氏/通典云諸國分野)¶
(具於班固漢書皇甫謐帝王/世記下分區域上配星躔)¶
　　　漢天文圖籍¶
史天官書所見天變皆國殊窟宂家占物怪以合時應¶
其文圖籍禨祥不法是以孔子論六經紀異而説不書¶
<pb:KR3k0032_WYG_001-19b>¶
　前天文志(晉志馬/續云)凡天文在圖籍昭昭可知者經星¶
常宿中外官凡百十八名積數七百八十三星皆有州¶
國官宫物類之象其伏見蚤晚邪正存亡虚實闊陿及¶
五星所行合散犯守陵歴鬭食彗孛飛流日月薄食暈¶
適背宂抱珥虹蜺迅雷風祅怪雲變氣此皆隂陽之精¶
其本在地而上發于天政失於此則變見於彼明君覩¶
之而寤飭身正事若角亢氐兗至翼軫荆甲齊至亥燕¶
代秦占弧至晉占參而州國之象著焉三公三能上将¶
<pb:KR3k0032_WYG_001-20a>¶
貴相執法騎官文昌郎位諸侯羽林藩臣司㓂而官名¶
之象著焉泰一常居營室閣道心為明堂房為天府亢¶
為宗廟軫胃為庫倉箕為后妃之府及端門掖門帝坐¶
車舎苑街清廟之屬皆宫象也槍棓矛盾駟驂衿牽旗¶
市闗梁弧矢杵臼狼虎犠牲溝瀆之屬皆物象也(日月/周耀)¶
(星辰&KR0183;精百官立法宫室混成降應王政景以燭形舉/其占應覽故考新  妖祥之占始漢元年五星聚東井)¶
(終元壽元年/歲星入太㣲)　藝文志天文二十一家四百四十五巻¶
自泰壹雜子星至圖書秘記有日月五星霓雲雨之占¶
<pb:KR3k0032_WYG_001-20b>¶
厯譜有月行帛圖月五星行度日晷書自古五星宿紀¶
顓頊五星厯日月宿厯(厯志引古文月采篇天文志引/星傳古厯甘石氏經夏氏日月)¶
(傳/)　續志孝明帝使班固敘漢書而馬續述天文志注¶
謝沈書曰蔡邕撰建武已後星驗著明以續前志譙周¶
接繼其下　晉志諸侯之史梓慎卜偃禆竈子韋甘徳¶
唐昧尹臯石申夫皆掌著天文各論圖驗　隋志河洛¶
圍緯雖有星占星官之名未能盡列　壽昌圖儀成于¶
甘露賈逵星圖論于永元¶
<pb:KR3k0032_WYG_001-21a>¶
　　　漢月行帛圖　日月交㑹圖¶
藝文志厯譜耿昌月行帛圖二百三十二卷月行度二¶
巻　隋志月行黄道圖一巻梁有日月交㑹圖鄭元注¶
一卷又日月本次位圖一卷京氏日占圖三巻魏氏日¶
旁氣圖一巻日旁雲氣圖五巻日月薄蝕圖一巻日月¶
暈珥雲氣圖占一巻　太&KR0007;測曰盛哉日乎丙明離章¶
五色淳光夜則測隂晝則測陽晝夜之測或否或臧陽¶
推五福以類升隂幽六極以類降升降相闗大正乃通¶
<pb:KR3k0032_WYG_001-21b>¶
經則有南有北緯則有西有東廵乗六甲與斗相逢厯¶
以記歲而百穀時雍中次六月闕其慱不如開明于西¶
(測曰明/始退也)元攡曰察龍虎之文觀鳥&KR0027;之理運諸桼政繫¶
之泰始極焉以通璇璣之統正玉衡之平元瑩曰天元¶
咫步日月紀數斗振天而進日違天而退元告曰地坎¶
而天嚴月遄而日湛(注月日行十三度故/疾日日行一度故遲)　月令注日¶
月之行一歲十二㑹聖王因其㑹而分之以為大數觀¶
斗所建命其四時正義凡二十八宿及諸星皆循天左¶
<pb:KR3k0032_WYG_001-22a>¶
行一日一夜一周天一周天之外更行一度一年三百¶
六十五周天四分度之一日月五星則右行日一日一¶
度月一日十三度十九分度之七此相通之數也今厯¶
象之說月一日至四日行最疾日行十四度餘五日至¶
八日次疾日行十三度餘九日至十九日行遲日行十¶
二度餘二十日至二十三日又小疾日行十三度餘二¶
十四日至晦又最疾日行十四度餘此月行之大率也¶
二十七日月行一周天至二十九日强半月及於日與¶
<pb:KR3k0032_WYG_001-22b>¶
日相會乃為一月故考靈耀云九百四十分為一日二¶
十九日與四百九十九分為月周髀云日猶火月猶水¶
火則外光水則含景故月光生於日所照魄生於日所¶
蔽當日則光盈就日則明盡京房云月與星辰隂也有¶
形無光日照之乃有光先師以為日似彈丸月似鏡體¶
或以為月亦似彈丸日照處則明不照處則闇元命包¶
云日實也月闕也說題辭云星精陽之榮也陽精為日¶
日分為星故其字日下生也日行遲一月行二十九度¶
<pb:KR3k0032_WYG_001-23a>¶
半餘月行疾一月行天一帀三百六十五度四分度之¶
一過而更行二十九度半餘逐及於日而與日會所會¶
之處謂之辰鄭注周禮大師職云十一月辰在星紀十¶
二月&KR0007;枵正娵訾二降婁三大梁四實沈五鶉首六鶉¶
火七鶉尾八壽星九大火十析木此一歲十二會也兩¶
月各有二十九日强半之日合兩半而成一日是月一¶
大一小之外仍有餘分一年揔三百五十四日是十二¶
會之實數也仍少十一日四分日之一未得周天聖王¶
<pb:KR3k0032_WYG_001-23b>¶
摠以三百六十五日四分日之一為十二會之大數每¶
辰有三十度九十六分度之四十二是分之為大數也¶
星次西流日行東轉東西相逆若月初日在星分之初¶
月半在半月終在末凡十二月日之所在或舉月初或¶
舉月末皆據大略不細與厯數齊同其昬明中星亦皆¶
如此　季冬日窮于次月窮于紀星回于天注言日月¶
星辰運行于此月皆周帀於故處(次舎也/紀㑹也)正義日還次¶
&KR0007;枵月與日還復會於&KR0007;枵二十八宿隨天而行毎日¶
<pb:KR3k0032_WYG_001-24a>¶
雖周天一帀早晚不同至此月復故處　左傳昭七年¶
晉伯瑕曰日月之會是謂辰故以配日(傳又曰龍尾伏/辰注日月之會)¶
(曰辰日在尾故/尾星伏不見)　汲冢周書周月解維一月既南至昬¶
昴畢見日短極是月斗柄建子日月俱起于牽牛之初¶
右回而行月周天起一次而與日合宿日行月一次而¶
周天厯舎干十有二辰終則復始是謂日月權輿武順¶
解天道南右日月西移地道尚左水道東流人道尚中¶
耳目役心　周禮疏指星體言謂之星日月所會名宿¶
<pb:KR3k0032_WYG_001-24b>¶
亦曰辰曰次曰房(蔡邕曰宿者日/所在離月所歴)　洪範正義張衡蔡¶
邕王蕃等說渾天云天體圓如彈丸北髙南下北極出¶
地上三十六度南極入地下三十六度南極去北極直¶
徑百二十二度弱其依天體隆曲南極去北極百八十¶
二度强當天之中二極中䓁之處謂之赤道去南北極¶
各九十一度春分日行赤道從此漸北夏至赤道之北¶
二十四度去北極六十七度去南極百十五度日行黑¶
道從夏至後日漸南至秋分還行赤道與春分同冬至¶
<pb:KR3k0032_WYG_001-25a>¶
行赤道之南二十四度去南極六十七度去北極百十¶
五度日行處謂之黄道又有月行之道與日道相近交¶
終而過半裏半表當交則兩道相合交去極逺處兩道¶
相去六度此日月行道之大略也(梓慎曰日月之行也/分同道也至相過也)¶
　詩十月之交注日月之交會正義日月行相逮及交¶
而會聚謂朔日也古厯緯及周髀言日月皆右行於天¶
月行疾日行遲二十九日有餘月行天一周追及於日¶
與之會每月皆交會而月或在日道表或在裏故不食¶
<pb:KR3k0032_WYG_001-25b>¶
月與日同道乃食厯象為交會之術大率以百七十三¶
日有竒為限而日月行天各自有道雖至朔相逢而道¶
有表裏若月先在裏依限而食者多月先在表雖依限¶
而食者少杜預見其參差乃云日月動物雖行度有大¶
量不能不少有盈縮有雖交會而不食或有頻交而食¶
者唯正陽之月君子忌之　春秋正義日月同處日被¶
月映而形魄不見云日有食之以月不可見故不言月¶
日食者月掩之也日月之道互相出入或月在日表從¶
<pb:KR3k0032_WYG_001-26a>¶
外入内或月在日裏從内出外道有交錯故日食朔則¶
交會故食必在朔自隱元年盡哀二十七年積二百五¶
十五年凡三千一百五十四月唯三十七食是雖交而¶
不食也襄二十一年九月十月頻食二十四年七月八¶
月頻食是頻交而食也劉歆三統以為五月二十三分¶
月之二十而日一食空得食日而不得加時漢末劉洪¶
作乾象厯始推月行遲疾求日食加時後代修之漸益¶
㣲密今為厯者推步符合但無頻月食法漢初以來殆¶
<pb:KR3k0032_WYG_001-26b>¶
将千歲為厯者皆一百七十三日有餘而始一交會未¶
有頻月食者漢書髙祖三年十月十一月晦日頻食則¶
日有頻食之理　前五行志凡日所躔而有變則分野¶
之國失政者受之人君能修政共御厥罰則災消而福¶
至　前律厯志三統厯曰傳不曰冬至而曰日南至極¶
於牽牛之初日中之時景最長以此知其南至也斗綱¶
之端連貫營室織女之紀指牽牛之初以紀日月故曰¶
星紀五星起其初日月起其中凡十二次日至其初為¶
<pb:KR3k0032_WYG_001-27a>¶
節至其中斗建下為十二辰視其建而知其次(堯史以/星正時)¶
(周史以月正日恐歴久必差而星月則明著易見也月/與日同度謂之朔邇一遐三謂之&KR0076;衡分天中謂之望)¶
(光盡體伏謂之晦晦朔而日月之合東西同度南北同/道則月揜日而日食望而日月之對同度同道則月亢)¶
(日而月食日體徑一度半所行曰黄道月體徑亦如之/所行曰白道日一歲一周天月二十九日有竒而一周)¶
(天月乾曰自强晉日自昭天行日進孰使之哉坎為水/為  離為火為日坎坤體也坎中乾之二五也乾陽流)¶
(於坤隂故月以速為退月體不明待日而明明者乾也/離乾體也其中畫乃坤之二五行遲者隂麗乎陽也月)¶
(受明於日陽大/隂小故曰大明)　續厯志極建其中道營于外琁衡追¶
日以察歛光道生焉日有光道月有九行九行出入而¶
<pb:KR3k0032_WYG_001-27b>¶
交生焉朔㑹望衝鄰於所交虧薄生焉月有晦朔星有¶
合見月有&KR0076;望星有留逆其歸一也步術生焉　淮南¶
子日行九州七舎有五億萬七千三百九里　周髀日¶
光外照徑八十一萬里　地説書日照四十五萬里¶
論衡月行一日一夜行二萬六千里　徐整長厯月徑¶
千里周圍三千里下於天七千里　抱朴子七曜皆東¶
行　白虎通天道左旋日月東行　范子計然日者寸¶
也月者尺也尺者紀度而成數寸者制萬物隂陽之短¶
<pb:KR3k0032_WYG_001-28a>¶
長日行天日一度終而復始如環無端　後漢鄭興&KR0019;¶
建武七年三月晦日食興上䟽曰日月交㑹數應在朔¶
頃年日食每多在晦先時而合皆月行疾也日君象月¶
臣象君亢急則臣下促迫故行疾也　南史梁顔協撰¶
日月災異圖兩巻　南齊志漢尚書令黄香曰日蝕皆¶
從西月蝕皆從東無上下中央者　周禮疏斗柄所建¶
十二辰而左旋日體十二月與月合宿而右轉　召誥¶
疏治厯者必先正望朔史官因紀之将言望後之事必¶
<pb:KR3k0032_WYG_001-28b>¶
以望紀将言胐後之事則以胐紀望之在月十六日為¶
多(十六日者四分之三/十五日者四分之一)此年入戊午蔀五十六歲二月¶
小乙亥朔孔云十五日即為望是己丑為望(顧氏云日/月正相望)¶
(也/)　周髀隂陽之數日月之法十九歲為一章四章為¶
一蔀七十六歲二十蔀為一遂遂千五百二十歲三遂¶
為一首首四千五百六十歲七首為一極極三萬一千¶
九百二十歲生數皆終萬物復始天以更元作紀厯月¶
與日合為一月日復日為一日日復星為一歲外衡冬¶
<pb:KR3k0032_WYG_001-29a>¶
至(日在/牽牛)内衡夏至(日在/東井)冬至從坎陽在子日出巽而入¶
坤見日光少故曰寒夏至從離隂在午日出艮而入乾¶
見日光多故曰暑　法言月未望載魄于西既望終魄¶
于東其遡於日乎　桓譚新論揚子雲因衆儒之說以¶
天為常左旋日月星辰隨而東西乃圖畫形體行度參¶
以四時厯數昬明晝夜　正&KR0041;天左旋處其中者順之¶
少遲則反右矣虧盈法月於人為近日逺在外故月受¶
日光常在於外人視其終初如鈎之曲及其中天如半¶
<pb:KR3k0032_WYG_001-29b>¶
璧然此虧盈之驗也　蘇氏曰交而食陽㣲而隂乘之¶
也交而不食陽盛而隂不能掩也　邵氏曰日隨天而¶
轉月隨日而行　朱氏曰天最健一日一周而過一度¶
日之健次於天而少遲常不及天一度月尤遲一日常¶
不及天十三度有竒厯家筭所退之度云日行一度月¶
行十三度有竒此乃截法故有日月五星右行之説其¶
實非右行也　胡氏曰天之形望之其色蒼然南樞入¶
地下三十六度北樞出地上三十六度一晝一夜行九¶
<pb:KR3k0032_WYG_001-30a>¶
十餘萬里人一呼一吸謂之一息一息之間天已行八¶
十餘里人之一書夜有一萬三千餘息故一書一夜天¶
行九十餘萬里天之健可知¶
　　　漢星圖　蓋圖(見言天/三家)¶
續厯志賈逵論問典星待詔姚崇井畢等十二人皆曰¶
星圖有䂓法日月實從黄道　劉向傳晝誦書傳夜觀¶
星宿或不寐達旦(又後漢郎顗晝研/精義夜占象度)元延中(元年七/月辛未)星¶
孛東井上奏曰書曰伻來以圖天文難以相曉臣雖圖¶
<pb:KR3k0032_WYG_001-30b>¶
上猶須口説願賜清燕之間指圖陳狀上輒入之　唐¶
志孝經内記星圖一巻失姓名¶
　　　漢靈憲圖(星官名數/)¶
唐藝文志張衡靈憲圖一卷又渾天儀一巻(隋志天文/靈憲一巻)¶
(衡文選注引張/  靈憲圖注)　續漢志注臣昭以張衡天文之妙冠¶
絶一代所著靈憲渾儀畧具辰燿之本靈憲曰昔在先¶
王将步天路用定靈軌尋緒本元先凖之于渾體是為¶
正儀立度而皇極有逌建樞運有逌稽也乃建乃稽斯¶
<pb:KR3k0032_WYG_001-31a>¶
經天常故靈憲作興元氣剖判剛柔始分清濁異位天¶
成於外地定於内天體於陽故圓以動地體於隂故平¶
以靜在天成象在地成形天有九位地有九域天有三¶
辰地有三形人之精者作聖實始紀綱而經緯之八極¶
之維徑二億三萬二千三百里南北則短減千里東西¶
則廣増千里自地至天半於八極則地之深亦如之通¶
而度之則是渾已将覆其數用重鉤股懸天之景(一作/晷)¶
薄地之儀皆移千里而差一寸宇之表無極宙之端無¶
<pb:KR3k0032_WYG_001-31b>¶
窮天有兩儀以儛道中其可覩樞星是也謂之北極在¶
南者不著故聖人弗之名焉陽道左廻故天運左行星¶
者體生於地精成(隋志/作發)於天列居錯跱各有逌屬紫宫¶
為皇極(隋志作/帝皇)之居太㣲為五帝之廷明堂之房大角¶
有席天市有坐蒼龍連蜷於左白虎猛據於右朱雀奮¶
翼於前靈&KR0027;圏首於後狼蚖魚鼈罔有不具在野象物¶
在朝象官在人象事於是備矣懸象著明莫大乎日月¶
其徑當天周七百三十六分之一地廣二百四十二分¶
<pb:KR3k0032_WYG_001-32a>¶
之一日者陽精之宗積而成鳥象烏而有三趾陽之類¶
其數竒月者隂精之宗積而成獸象兎隂之類其數耦¶
日譬猶火月譬猶水火則外光水則含景月光生於日¶
之所照魄生於日之所蔽當日則光盈就日則光盡衆¶
星被耀因水轉光當日之衝光常不合者蔽於地也衆¶
星列布其以神著有五列焉是為三十五名一居中央¶
謂之北斗動變挺占(隋志作動/係於占)寔司王命四布於方為¶
二十八宿中外之官常明者百有二十四可名者三百¶
<pb:KR3k0032_WYG_001-32b>¶
二十為星二千五百而海人之占未存焉(隋志星圖海/中占一巻海)¶
(中星占/一巻)㣲星之數蓋萬一千五百二十庶物蠢蠢咸得¶
繫命不然何以摠而理諸文曜麗乎天其動者七日月¶
五星是也周旋右回天道者貴順也近天則遲逺天則¶
速攝提熒惑地&KR0248;見晨附于日也太白辰星見昬附于¶
月也二隂三陽參天兩地老子四星周伯王逢芮各一¶
錯乎五緯之間其見無期其行無度(本傳著靈憲筭罔/論言甚詳明注靈)¶
(憲序曰云云衡集無筭罔論蓋網絡天地而筭之因名/焉  應間云經思天衢内昭獨智方将師天老而友地)¶
<pb:KR3k0032_WYG_001-33a>¶
(典與之高睨而大談禀著懸圖衡集作&KR0007;圖太平御覽/引&KR0007;圖曰橐籥元氣  受無原  隋志張衡集十一巻)¶
(梁十二巻又/一本十四卷)　隋志張衡為太史令鑄渾天儀總序經¶
星謂之靈憲衡所鑄之圖遇亂堙滅星官名數今亦不¶
存　文選蜀都月賦注蓺文類聚引靈憲太平御覽引¶
自地至天一億萬六千二百五十里靈憲注曰太素之¶
前幽清元靜春秋正義引靈憲曰當日之衝光常不合¶
是謂闇虚在星則星㣲遇月則月食隋志引張衡靈憲¶
曰日之薄地闇其明也類聚引靈憲圖曰崑崙東南有¶
<pb:KR3k0032_WYG_001-33b>¶
赤縣之州　後魏信都芳撰厯書名曰靈憲厯筭月頻¶
大頻小食必以朔證據甄明　崇文目有靈憲圖三巻¶
仲林子撰¶
　　　晉陳卓星圖　三家星官圖錄　甘石巫咸三¶
　　　家星圖　甘石二家星經　二十三家經占¶
晉志武帝時太史令陳卓揔甘石巫咸三家所著星圖¶
大凡二百八十三官一十四百六十四星以為定紀今¶
略其昭昭者以備天官云(隋志自攝提至軍門凡二百/五十四官一千二百八十三)¶
<pb:KR3k0032_WYG_001-34a>¶
(星并二十八宿輔官一/百八十二星名曰經星)中宫始於北極次以文昌次以¶
黄帝坐次以攝提二十八舎星官在二十八宿之外者¶
庫樓至軍門天漢十二次度數州郡躔次(陳卓/云)七曜雜¶
星氣客星流星雲氣十煇雜氣天變史傳事驗(已上並/天文志)¶
(所載自雜星氣以下皆圖緯舊説及荆州/占  魏太史令陳卓更言郡國所入宿度)　史天官書¶
昔之傳天數者髙辛之前重黎唐虞羲和有夏昆吾殷¶
商巫咸周室史佚萇&KR0042;於宋子韋鄭則禆竈在齊甘公¶
(名/徳)楚唐昧趙尹臯魏石申夫(蓺文志楚有甘/公未知孰是)　&KR0045;子或¶
<pb:KR3k0032_WYG_001-34b>¶
問星有甘石曰在徳不在星徳隆則晷星星隆則晷徳¶
(歸藏昔黄神将/戰筮於巫咸)　隋志星官之書自黄帝始三國時吳¶
太史令陳卓始列甘氏石氏巫咸三家星官著於圖錄¶
并注占賛總有二百五十四官一千二百八十三星并¶
二十八宿及輔官附坐一百八十二星總二百八十三¶
官一千五百六十五星宋元嘉中太史令錢樂之鑄渾¶
天銅儀以朱黑白三色用殊三家而合陳卓之數(商巫/咸用)¶
(黄色七十一座八百一十星魏石申夫用朱色九十四/座百四十四星齊甘徳用黑色一百八十座五百一十)¶
<pb:KR3k0032_WYG_001-35a>¶
(星内官七十六座二百八十一星/外官四十二座二百二十三星)元嘉十七年作小渾¶
天以白青黄珠為三家星隋庾季才等參校周齊梁陳¶
及祖暅孫僧化舊圖刋正踈宻依凖三家星位以爲蓋¶
圖¶
　三家圖録以隋志考之巫咸五星占一巻甘氏四七¶
　法一巻石氏星經簿讃一巻星經二巻又星官十九¶
　巻渾天圖十巻吳襲撰石氏星占一巻又梁有石氏¶
　甘氏天文占各八巻陳卓記石氏星經七巻史記正¶
<pb:KR3k0032_WYG_001-35b>¶
　義云楚甘徳作天文星占八卷石申作天文八巻崇¶
　文總目有荆州劉石甘巫占一巻中興書目有星簿¶
　讃厯一巻(疑後人附益家中興書目甘石巫咸氏星/經一卷集三  悉圖其象有後人附益非)¶
　(本/經)若陳卓之書則隋唐志有四方星占五星占各一¶
　卷天官星占天文集占各十巻　唐一行按甘石巫¶
　咸衆星明者圖之¶
北史魏永熈中詔孫僧化胡世榮等在門下外省校比¶
天文書集甘石二家星經及漢魏以來二十三家經占¶
<pb:KR3k0032_WYG_001-36a>¶
集為五十五卷後集諸家撮要前後所上雜占以類相¶
從日月五星二十八宿中外官及圖合為七十五巻(唐/志)¶
(孫僧化等星占三十三/巻  隋志云二十八巻)　書伊陟賛巫咸作咸乂四篇¶
世本以為作筮楚辭亦著其名劉昭注後漢志述巫咸¶
辰守奎太白守井熒惑守參五星入軫水見翼之占晉¶
志述巫咸彗星出西方之占(郭璞巫咸山賦序巫咸以/鴻術為帝堯醫漢志河東)¶
(安邑巫咸/山在南)　周禮注引甘氏歲星經説文引甘氏星經¶
女媊史記索隱按天文志皆甘氏星經文而志又兼載¶
<pb:KR3k0032_WYG_001-36b>¶
石氏(前志雜占有甘徳/長柳占夢二十卷)周禮䟽史景紀索隱按石氏星¶
傳郎顗傳續天文志注及賈逵論黄道䂓皆引石氏經¶
索隱引石氏星讃槍棓二星備變龍體主后妃(文選注/亦引之)¶
月令䟽熊氏及周禮䟽亦引石氏星經後漢天文志注¶
引石氏星占巫咸占五行志注引石氏占宋志引石氏¶
説禮大司樂䟽案春秋緯文耀鈎及石氏星經云房心¶
為天帝之明堂布政之所出又案星經天社六星太平¶
御覽引甘氏天文占¶
<pb:KR3k0032_WYG_001-37a>¶
　　　梁天文五行圖¶
隋志(唐志/同)天文横圖一卷(高文/洪撰)天文集占圖十一卷(又/星)¶
(圖二巻二十八宿二百八十三官圖/一卷雜星圖五巻星圖海中占一巻)梁有天文五行圖¶
十二巻(亡/)日月暈圖二卷星書圖七卷¶
　　　隋蓋圖(詳見/儀象)¶
志隋高祖平陳得善天官者周墳并得宋氏渾儀之器¶
乃命庾季才等參校周齊梁陳及祖暅孫僧化官私舊¶
圖刋正大小䟽宻依凖三家星位以為蓋圖旁摛始分¶
<pb:KR3k0032_WYG_001-37b>¶
甄表常度并具赤黄二道内外兩規懸象著明躔離攸¶
次星之隱顯天漢昭回宛若穹蒼将為正範以墳為太¶
史令墳博考經書太史觀生始能識天官　黄顓以來¶
始作圓蓋以圖列宿¶
　　　唐黄道圖　蓋圖　覆矩圖(見圭景/)¶
天文志蓋天之説李淳風以為天地中高而四隤日月¶
相隱蔽以為晝夜遶北極常見者謂之上規南極常隱¶
者謂之下規赤道横絡者謂之中規及一行考月行出¶
<pb:KR3k0032_WYG_001-38a>¶
入黄道為圖三十六究九道之增損而蓋天之狀見矣¶
(漢有耿昌月行/帛圖亦此類)削篾為度徑一分厚半之長與圖等宂¶
其正中植鍼為樞令可環運自中樞之外均刻百四十¶
七度全度之末旋為外規規外大半度再旋為重規以¶
均賦周天度分又距極樞九十一度少半旋為赤道帶¶
天之紘距極三十五度旋為内䂓乃步冬至日躔所在¶
以正辰次之中以立宿距按渾儀所測甘石巫咸衆星¶
明者皆以篾横考入宿距縱考去極度而後圖之其赤¶
<pb:KR3k0032_WYG_001-38b>¶
道外衆星踈宻之狀與仰視小殊者由渾儀去南極漸¶
近其度益狹而蓋圖漸逺其度益廣若考其去極入宿¶
度數移之於渾天則一也又規度黄道月道則周天咸¶
得其正矣(大衍厯十議有九道議/七術有步月離步日躔)　梁令瓉黄道游儀¶
虚北星舊圖入虚今測在須女九度危北星舊圖入¶
危今測在虚六度半　古人重厯數之意將欲敬授¶
人時欽若乾象不在於渾蓋之是非或者各守所¶
傳之器以術天體謂渾元可任數而測大象可¶
<pb:KR3k0032_WYG_001-39a>¶
運筭而闚終以六家之説迭為矛楯以為蓋天邪則南¶
方之度漸狹以為渾天邪則北方之極寖髙此二者又¶
渾蓋之家盡智畢議未有以通其說也王仲任葛稚川¶
之徒區區異同之辨何益哉¶
　　　唐木渾圖　渾天圖¶
厯志麟徳初李淳風為甲子元厯起二年頒用謂之麟¶
徳厯損益中晷術以考日至為木渾圖以測黄道當時¶
以為宻　㑹要開元八年六月十五日左金吾衛長史¶
<pb:KR3k0032_WYG_001-39b>¶
南宫説奏渾天圖空有其書今無其器臣既修九曜占¶
書須量較星象請造兩枚一進内一留司占測許之¶
吳志陸績作渾天圖¶
　　　唐南郊星圖¶
見郊祀類　通典(㑹要/同)顯慶二年太史淳風言昊天上¶
帝圖位在壇上北辰在第二等與北斗並别為星官内¶
座之首乃羲和所掌觀象制圖推步有證又按天官書¶
太㣲宫有五帝自是五精之神五星所奉以其人主之¶
<pb:KR3k0032_WYG_001-40a>¶
象故况之曰帝亦如房心為天王之象豈是天乎¶
　　　唐二十七宿圖賛¶
見玉器類¶
　　　唐五星宿度圖¶
藝文志長慶筭五星所在宿度圖一巻(司天少監徐昇/  崇文目云二)¶
(巻國史志/云一巻)¶
通志(又崇/文目)靈憲圖三卷仲林子撰為日紀太隂紀五星¶
紀三篇天心紫㣲圖歌一巻李淳風撰大象列星圖一¶
<pb:KR3k0032_WYG_001-40b>¶
卷(太平御覽引/大象列星圖)正色列象注解圖一卷&KR0007;黄十二次分¶
野圖一巻　唐志孝經内記星圖一巻太白㑹運逆兆¶
通代記圖一卷(李淳風與/袁天綱集)¶
　　　開寳渾天圖¶
實録開寳二年十月戊寅有司上渾天圖太一圖各一¶
　　　景祐古今天文圖¶
景祐三年九月丙子朔司天監丞邢中和上所藏古今¶
天文格子圖(熈寧二年十一月學士司馬光言司天監/吏員數百欲試以經史増置卜筮天文三)¶
<pb:KR3k0032_WYG_001-41a>¶
(式厯筭四科初天禧元年六月戊辰朔王欽若上列宿/朝眞萬靈朝眞二圖并目錄六巻  祥符三年七月壬)¶
(午冬官正韓顯符上外/宫星位去斗極度數)　康定元年二月辛卯天文官¶
李自正上星變圖言日與太白犯昴當有邊兵上曰王¶
者當祗畏天道在人事應之如何耳(慶厯六年六月流/星出營室南則有)¶
(修徳之言皇祐三年九月太/隂犯畢宿則有備邊之詔)　書目列宿圖一巻嘉祐¶
中張宋臣考傳記馬遷厯漢晉墮唐諸史凡星有其名¶
者具事跡本末編為圖&KR0007;象隔子圖一巻序云依開元¶
新度入象星經修定凡二百八十四座總一千四百六¶
<pb:KR3k0032_WYG_001-41b>¶
十四星不知作者¶
　　　至和列象拱極¶
至和元年十月九日庚子虔州祥符宫言道士洞淵大¶
師李思聰撰集到璇霄列象拱極圖凡三面進納詔思¶
聰特與進妙元先生名號¶
　　　元祐四時中星圖¶
見蘇頌元祐儀象　崇文目大象垂萬列星圖三卷天¶
象圖一卷¶
<pb:KR3k0032_WYG_001-42a>¶
　　　紹興蓋天圖¶
紹興七年六月八日(日厯/戊戌)四川帥司進資州翠微洞隱¶
士張大檝用唐制剏㨗法蓋天圗新式又進翠㣲洞隱¶
書寳軸司天玉匣秘書金鍵要訣等詔津遣詣行在所¶
(日厯載大檝狀用唐舊制創為捷法蓋天圖新式亦欲/以坐觀天道備上聖乙夜清覽行軍幕中候驗不勞仰)¶
(觀陳於几案覆視乎上則乾象雖逺如在目前今造㨗/法蓋天畫圖及四正地規為板圖大小四面繳進㫖津)¶
(遣赴行在仍賫天/文秘書前來進呈)　大觀四年十二月戊戌宰臣張商¶
英上三才定位圖¶
<pb:KR3k0032_WYG_001-42b>¶
　　　乾道御製敬天圖¶
見後　疏經&KR0019;法語於其下朝夕省覽¶
　　　黄裳天文圖¶
黄裳天文圖曰經星三垣二十八舎中外官星是也二¶
百八十三官一千五百六十五星其星不動三垣紫㣲¶
太㣲天市也二十八舎東西南北皆七宿中外官星如¶
三台諸侯九卿之類象官如雞狗狼魚龜鼈之類象物¶
如離宫閣道華蓋五車之類象事經星守常位如百官¶
<pb:KR3k0032_WYG_001-43a>¶
萬民守職業而聽命於七政緯星五行之精歲熒惑塡¶
太白辰并日月為七政天行速七政行遲故與天俱東¶
出西入五星輔日月旋五氣如六官分職而治天漢四¶
瀆之精起鶉火至箕尾十二辰斗綱所指謂之月建十¶
&KR0007;次日月所㑹&KR0007;枵至陬訾十二分野辰次所臨天為¶
十二辰十二次地為十二國十二州　洛書甄曜度¶
周天三百六十五度四分度之一夫一度為千九百三¶
十二里則天地相去十七萬八千五百里　春秋元命¶
<pb:KR3k0032_WYG_001-43b>¶
包曰天不足西北陽極於九故周天九九八十一萬里¶
　孝經援神契曰周天七衡六間者相去萬九千里八¶
百三十三里三分里之一合十一萬九十里從内衡以¶
至中衡中衡以至外衡各五萬九千五里　呂氏春秋¶
曰天道圜日夜一周月躔二十八宿軫與角屬圜道也¶
極星與天俱遊而天樞不移　鹽鐵論曰常星猶公卿¶
也衆星猶萬民也列星正則衆星齊　論衡天之去地¶
六萬餘里天日行一周日行一度二千里日晝行千里¶
<pb:KR3k0032_WYG_001-44a>¶
夜行千里月行十三度十度二萬里三度六千里月一¶
旦夜行二萬六千里天行三百六十五度積凡七十三¶
萬里　左傳天以七紀注二十八宿面七　鄉飲酒義¶
注三光三大辰也天之政教出於大辰焉淮南子注三¶
光日月星也公羊傳大火(心/)伐(參/)北辰(北/極)為大辰　書¶
正義天有日月照臨晝夜猶王官之伯率領諸侯也北¶
斗環繞北極猶卿士之周衛天子也五星行於列宿猶¶
州牧之省察諸侯也二十八宿布於四方猶諸侯為天¶
<pb:KR3k0032_WYG_001-44b>¶
子守土也　月令疏案考靈曜云一度二千九百三十¶
二里千四百六十一分里之三百四十八周天百七萬¶
一千里是天圜周之里數也以圍三徑一言之則直徑¶
三十五萬七千里此二十八宿周廽直徑之數也然二¶
十八宿之外上下東西各有萬五千里是為四遊之極¶
謂之四表四表之内并星宿内總有三十八萬七千里¶
天之中央上下正半之處則一十九萬三千五百里地¶
在於中是地去天之數也(列子注自地而/上則皆天矣)　春秋正義¶
<pb:KR3k0032_WYG_001-45a>¶
云三統厯娵訾初日在危十六度立春節在營室十四¶
度雨水中終於奎四度也降婁初日在奎五度驚蟄節¶
在婁四度春分中終於胃六度也　朱子曰在地之位¶
一定不易在天之象運轉不停惟天之鶉火加于地之¶
午位乃與地合而得天運之正厯家以為周天赤道一¶
百七萬四千里日一晝夜而一周春秋二分晝夜各行¶
一半而夏長冬短一進一退又各以其什之一焉　凡¶
星皆出辰没戌故五星為五辰十二舎亦為十二辰歲¶
<pb:KR3k0032_WYG_001-45b>¶
星司肅典致時雨熒惑司哲典致時燠太白司乂典致¶
時暘辰星司謀典致時寒填星司聖典致時風經星有¶
常不變緯星有伏見進退與日相終始　二十八宿為¶
經五星為緯　揚子曰史以天占人聖人以人占天¶
楊賜曰王者心有所惟意有所想雖未形顔色而五星¶
以之推移隂陽為其變度　杜牧注孫子云歲為善星¶
不福無道火為罰星不罰有徳　宋有善言星期必退¶
齊無穢徳彗或可禳　宋景公出人君之言三熒惑為¶
<pb:KR3k0032_WYG_001-46a>¶
之退舎　水土之氣升為曽宙萬物之精凝為列緯皆¶
本於地而發於天者也　爾雅月陽月在甲曰畢在乙¶
曰橘丙曰修丁曰圉戊曰厲已曰則庚曰窒辛曰塞壬¶
曰終癸曰極月名正陬二如三寎四余五臯六且七相¶
八壯九&KR0007;十陽十一辜十二涂(厯書謂太初十月為畢/聚離騷孟陬國語至于)¶
(&KR0007;月詩嵗亦陽止周禮注/十二月之號謂從娵至荼)¶
角亢(鄭夀/星辰)　氐房心(宋大/火夘)　尾箕(燕析/木寅)　斗牽牛(吳星/紀丑)¶
　須女虚危(齊&KR0007;/枵子)　營室東壁(衛陬/訾亥)　奎婁胃(魯降/婁戌)¶
<pb:KR3k0032_WYG_001-46b>¶
&KR0295;畢(趙大/梁酉)　觜觿參伐(晉實/沈申)　東井輿&KR0017;(秦鶉/首未)　栁星¶
張(周鶉/火午)　翼軫(楚鶉/尾已)¶
　¶
　¶
　¶
　¶
　¶
　玉海卷一¶
