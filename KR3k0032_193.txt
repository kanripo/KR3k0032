#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+PROPERTY: JUAN 卷一百九十三 上
#+PROPERTY: BASEEDITION WYG
<pb:KR3k0032_WYG_193-1a>¶
欽定四庫全書¶
　玉海卷一百九十三上¶
　　　　　　　　　　　　宋　王應麟　撰¶
　兵捷¶
　　兵捷　露布(五/)¶
　　　建隆親征澤潞淮南¶
建隆元年四月戊子討澤潞五月巳未親征六月己巳¶
朔至澤州辛巳克其城李筠死乙酉克潞州丁亥守節¶
<pb:KR3k0032_WYG_193-1b>¶
降十月庚寅親征淮南李重進十一月丁未次大儀石¶
守信奏揚州即破請上臨視是夕拔之重進自焚　四¶
年收湖南北六年收蜀十三年收南粤十七年定江表¶
内則吴越閩海歳奉貢職外則交州髙麗請吏嚮化而¶
契丹修好之使數至闕庭　石介頌曰既剪二盗聖武¶
燀燿荆潭蜀吴如拔腐草如火烈烈如飈發發口授臂¶
指虹銷霧豁¶
　　　湖南行營都總管慕容延釗平髙繼冲¶
<pb:KR3k0032_WYG_193-2a>¶
建隆三年武陵周行逢卒衡州刺史張文表率兵攻潭¶
州行逢子保權初自立乞師于朝廷以為救援乾徳元¶
年正月七日庚申詔以山南東道節度使慕容延釗為¶
湖南行營都總管宣徽南院使李處耘為都監率兵討¶
之發安復郢陳澶孟宋亳潁光等州兵㑹襄陽以郢州¶
刺史趙重為先鋒都尉以淄州刺史尹崇珂為行營馬¶
軍都指揮使師至荆門保權已擒文表殺之二月十一¶
日巳未王師入荆南髙繼冲請舉族歸朝時王師略出¶
<pb:KR3k0032_WYG_193-2b>¶
荆渚繼冲即日迎延釗入城聽命以三州十七縣來歸¶
自是江陵數郡皆平之三月二十六日壬戌克武陵初¶
保權既殺張文表復謀拒命故王師鼓行而前大破其¶
軍于澧州乘勝入其城保權遁盡有湖湘戊寅捷書至¶
羣臣稱賀凡得州十四監一縣六十六　石介頌曰聖¶
機神謀天秘地藏旦秣我馬夕取其疆¶
　　　西川行營都總管王全斌平蜀崇元殿受俘¶
乾徳二年(嵗在/甲子)十一月甲戌詔曰朕掩定萬邦於兹五¶
<pb:KR3k0032_WYG_193-3a>¶
稔陳師鞠旅出必有名伐罪弔民動非得已睠惟卭蜀¶
久限化風舞階詎識于懷柔干紀自貽于禍釁近禽獲¶
西川偽樞宻院大程官孫遇等二人搜得孟昶遺河東¶
劉均蠟書潜相表裏欲起寇戎致姦謀之自彰蓋天道¶
之助順將定一方之亂難稽六月之師爰命將臣俾正¶
戎律建靈旗而西指授成筭以徂征言念坤維久沉汙¶
俗既為民而除害必徯后以來蘇式清全蜀之封止正¶
渠魁之罪已戒師徒務遵法律凡彼黎烝勿懷憂慮以¶
<pb:KR3k0032_WYG_193-3b>¶
忠武軍節度使王全斌為西川行營前軍兵馬都總管¶
武信軍節度使崔彦進副之樞宻副使王仁贍為都監¶
史延徳為行營馬軍都指揮使張萬友為歩軍都指揮¶
使張凝為先鋒都指揮使王繼濤為濠寨使康延澤為¶
馬軍都監張照為歩軍都監田仁明濠寨都監自全斌¶
而下率禁軍歩騎二萬諸道兵一萬由鳯州路進討又¶
以寧江軍節度使劉光義為西川行營前軍兵馬副都¶
總管樞宻承㫖曹彬為都監張延翰為行營馬軍都指¶
<pb:KR3k0032_WYG_193-4a>¶
揮使李進卿為歩軍都指揮使髙彦暉為先鋒指揮使¶
白延誨為濠寨使米元緒為馬軍都監折彦斌為歩軍¶
都監王令碞為先鋒都監郝守濬為濠寨都監楊光美¶
為戰棹左右廂都指揮使自光義而下率禁軍歩騎一¶
萬諸道州兵由歸州路進討乙亥宴崇徳殿太祖召全¶
斌示川峽地圖授以方畧仍令所至之處以前詔告諭¶
吏民丁丑兩路將帥發京師十二月全斌等收復乾渠¶
渡萬仞燕子二寨下興州敗蜀軍七千人獲軍糧四十¶
<pb:KR3k0032_WYG_193-4b>¶
餘萬石乘勝連拔石圖魚闗白水等二十餘寨(丁未師/㑹于鳯)¶
(州巳酉取青泥/闗路入蜀界)是月史延徳等進軍至三泉寨敗蜀軍¶
數萬人生禽偽招討使韓保正副使李進等又獲軍糧¶
三十餘萬石三年正月劉光義收復三㑹巫山等寨殺¶
偽將南光海等五千餘人生擒戰櫂都指揮使袁徳宏¶
等千二百人奪戰船二百餘艘又殺水軍三千人又拔¶
䕫州初光義將行帝以地圖示之指䕫州鏁江處謂光¶
義等曰至此我軍泝流而上勿以舟師争先當以歩騎¶
<pb:KR3k0032_WYG_193-5a>¶
陸行出其不意而擊之俟其稍却即以戰櫂夾攻取之¶
必矣及捷奏至(乙/亥)帝問其狀果如所料王全斌等拔利¶
州得軍糧八十萬石崔彦進康延澤等逐蜀軍過三泉¶
殺戮獲虜甚衆遂至嘉州進擊金山寨又破小漫天寨¶
至深渡蜀人依江列陣以待我師彦進發遣張萬友等¶
擊之奪其橋㑹天暮蜀人退保大漫天寨詰朝彦進萬¶
友與康延澤分兵三道撃之蜀人悉以精鋭來拒又大¶
破其衆乘勝奪其寨禽寨主王審超監軍趙崇渥又獲¶
<pb:KR3k0032_WYG_193-5b>¶
三泉監軍劉延祚蜀將王昭逺引兵來救遇我師三戰¶
三敗追至利州北昭逺遁去渡桔栢江焚浮橋退守劒¶
門王師遂入利州先是既至嘉州㑹蜀人斷閣道未得¶
入王全斌議欲取羅川路入康延澤謂延祚曰羅川路¶
險軍士難進不如督修閣道取大路與全斌㑹於深渡¶
彦進然之不數日閣道成遂進兵王全斌等收復劒州¶
(丁/丑)殺蜀兵萬餘人生禽偽都統王昭逺歩軍都指揮使¶
趙崇韜先是王師發利州至益光全斌㑹諸將令各陳¶
<pb:KR3k0032_WYG_193-6a>¶
進取之計侍衛軍頭向韜曰得降卒牟進言益光江東¶
越大山數重有小路名來蘇蜀人於江西置寨對岸有¶
渡路出劒闗南二十里至青强店與大路合可於此進¶
兵則劒門之險不足恃也全斌等即欲領兵赴之康延¶
澤曰來蘇細路無煩主帥自往且蜀人自與官軍相遇¶
數戰數敗今聞併兵守劒門不如諸帥協力攻取命偏¶
將趨來蘇若逹青强北擊劒闗與大兵夾攻破之必矣¶
全斌等然之遂命史延徳等分兵趨來蘇起浮橋於江¶
<pb:KR3k0032_WYG_193-6b>¶
上蜀人見橋成即棄寨而遁昭逺聞延徳至青强即引¶
兵陣於漢源坡上留偏將守劒門全斌等以鋭兵直擊¶
遂破之昭逺崇韜皆遁走全斌遣追之悉生致焉劉光¶
義等收復萬施開忠四郡至遂州知州陳愈出降既而¶
全斌領兵至魏城(十三日/甲申)蜀主孟昶遣使持表詣軍門¶
降(先是癸未昶遣/伊審微齎表)全斌令康延澤領騎兵百人入成都¶
安撫乙酉馳捷書入奏(全斌入成都後十餘/日光義始自峽路至)三年正月¶
十三日王全斌兵至魏城孟昶請降(昶傳云正月十一/日壬午降  自發)¶
<pb:KR3k0032_WYG_193-7a>¶
(京師至昶降/才六十六日)二十五日詔陶榖約前代儀制損益草定¶
受降之禮五月十六日丙戌昶至前一日有司設御座¶
於崇元殿陳仗衛於庭如元㑹之儀為昶及偽官設次¶
於明徳門外設表案於門外横街之北是日大陳將軍¶
昶及子弟偽官李昊等三十二人至闕下昶以待罪奏¶
授閤門使使持表入昶等俟命表至侍臣讀表閤門使¶
承㫖出昶等俯伏於地宣制釋罪入見於崇元殿百官¶
起居訖昶入起居舞蹈再拜昶出百僚稱賀禮畢御明¶
<pb:KR3k0032_WYG_193-7b>¶
徳門觀諸軍還營宴近臣及昶於大明殿(凡得州四十/六縣二百四)¶
十　初荆湖既平上召見穆昭嗣問蜀中山川曲折之¶
狀昭嗣曰荆南即西川江南廣南都㑹之衝既克此則¶
水陸皆可趨蜀又董樞上書請伐蜀㑹蜀使孫遇等二¶
人間行持蠟書如太原約劉鈞同舉為疆吏所獲上曰¶
朕出師有名矣詔遇等指畫江山道里及戍守之處畫¶
地圖以示王全斌等燕崇徳殿上曰西川可取否全斌¶
曰臣仗天威遵廟算刻日可定史延徳曰西川若在天¶
<pb:KR3k0032_WYG_193-8a>¶
上人不能到若在地上以今兵力到即平耳上壯其言¶
曰汝等果敢如此計日望捷書上又曰所破郡縣當傾¶
帑藏為朕賞戰士朕所取惟土疆耳故人皆效命¶
　　　瀛州防禦使何繼筠彰徳軍節度使韓重贇破¶
　　　契丹¶
開寳二年三月戊戍車駕至太原城下四月丁未朔命¶
置寨城四面李繼勲軍于南趙賛西曹彬北党進東以¶
逼之先是契丹兩道來援一道攻石嶺闗一道由定州¶
<pb:KR3k0032_WYG_193-8b>¶
并人恃之何繼筠屯曲陽驛命以精騎數千拒敵于石¶
嶺上曰翌日亭午俟捷至巳未上御北臺以俟見一騎¶
自北來乃繼筠子承睿來獻戎捷禽契丹刺史王彦符¶
等二人上命以所獲首級鎧甲示城下并人䘮氣彰徳¶
節度韓重贇大破敵于常山北五月癸未㨗至上大悦¶
　　　潭州防禦使充賀州道行營兵馬都總管潘美¶
　　　擒劉鋹明徳門受俘¶
開寳三年九月八日(巳亥亥一/云巳  朔)以潘美為賀州道行營¶
<pb:KR3k0032_WYG_193-9a>¶
兵馬都總管武陵團練使尹崇珂副之就命道州刺史¶
王繼勲為行營都監發諸州兵趣賀州始用師於嶺也¶
先是廣南劉鋹為政昏暴民皆苦之數舉兵來寇道州¶
刺史王繼勲上言請討之帝初為含容詔江南李煜致¶
書諭令歸欵鋹不聼美等討之十月庚辰美等克賀州¶
十二月壬寅下桂昭連三州殺廣南軍萬餘人遂下韶¶
州(十二月辛/亥拔連州)四年正月癸丑收英雄二州二月庚午遂¶
克廣州擒劉鋹　上露布曰臣聞飛霜激電上帝所以¶
<pb:KR3k0032_WYG_193-9b>¶
宣威伐罪弔民明王以之耀武今我國家仰稽&KR0007;象大¶
啓鴻基將復三代之土疆永泰萬方之生聚西平巴蜀¶
雲雷敷潤物之恩南定衡湘江漢鼓朝宗之浪惟嶺南¶
之獷俗獨恃逺以偷安人皆照臨罔遵聲教偽漢國主¶
劉鋹性惟兇惡識本庸愚以虐害為化風以誅戮為政¶
事置大床鐵刷之獄人不聊生設剉斫湯鑊之刑古未¶
曾有恨刀鋒之未快用鋸解之恣情臠割封屠窮彼殘¶
毒一境告天而無路生民蹐地以稱寃衆心向明如望¶
<pb:KR3k0032_WYG_193-10a>¶
皎日皇帝仁深惻隠義切救焚遂發干戈拯其塗炭臣¶
等上憑仁武遥禀睿謀舉軍未及於半年乘勝連收於¶
數郡累逢戰陣無不掃除劉鋹逺懼傾危尋差人使初¶
則稱臣上表具陳歸化之心後則設詐藏姦翻作欵兵¶
之計臣與將士仰憑睿㫖不敢逗留於正月二十七日¶
(甲/子)到柵口去廣只一程鋹乃頻遣寮佐往來商議漸無¶
憑凖固欲渰延兼於諸路到處新出偽命文榜皆是㑹¶
合逆黨拒敵王師至二月四日(巳/巳)果遣其弟保興等部¶
<pb:KR3k0032_WYG_193-10b>¶
領舉國軍兵併力决戰將士等感大君之撫御咸願竭¶
忠怒逆冦之執迷爭先效命八十里槍旗競進數萬人¶
殺戮無遺又分布師徒徑收賊累其劉鋹知城隍之必¶
䧟將府庫以自焚烈熖連天更甚崑岡之火投戈散地¶
甘從涿野之誅在州百姓乍除苛虐咸遂生全無不感¶
帝力以霑襟望皇都而稽首此蓋天威逺被宸算遐敷¶
平七十年不道之邦救百萬戸倒懸之命殊方既乂長¶
承日月之回光鴻祚無疆永荷乾坤之降祐(知制誥扈/䝉草露布)¶
<pb:KR3k0032_WYG_193-11a>¶
(至㫖召對從/福殿賜金紫)　開寳四年(歳在/辛未)二月庚午潘美克廣州¶
擒劉鋹巳丑露布至命有司撰定獻俘之禮五月一日¶
(巳未/朔)帝御明徳門樓有司陳仗衛及諸軍文武官班於¶
樓前如閤之儀設俘位于東西街之南獻俘將校位於¶
俘位之前武士係鋹等及偽官露布前引先獻太廟及¶
社百官常服將校戎服文官起居訖引鋹至樓前拜舞¶
起居訖引露布案付中書門下如宣制之儀刑部尚書¶
請以俘付所司釋鋹縛拜舞稱謝文武官稱賀放仗¶
<pb:KR3k0032_WYG_193-11b>¶
　　　昇州西南路行營馬歩戰棹都總管曹彬平江¶
　　　南明徳門受獻¶
開寳七年九月十九日丙寅命山南東道節度使潘美¶
潁州團練使曹翰宣徽南院使義成軍節度使曹彬侍¶
衛馬軍都虞&KR0049;李漢瓊賀州刺史田欽祚歩軍都虞&KR0049;¶
劉遇等領軍同赴荆南十月二十三日(丁/酉)又以吴越國¶
王錢俶為昇州東南面行營招撫制置使三十日(甲/辰)以¶
曹彬為西南路行營馬軍戰棹都總管潘美為都監曹¶
<pb:KR3k0032_WYG_193-12a>¶
翰為先鋒都指揮使以討之閏十月(巳/酉)曹彬收峽山寨¶
殺江南軍八百人獲池州内指揮使王仁震等遂克池¶
州又敗江南軍七千餘人於銅陵生擒八百人獲戰艦¶
二百餘艘連拔蕪湖當塗二縣駐軍於采石磯先是李¶
煜外示恭儉内懷觀望太祖慮其難制遣李穆諭㫖召¶
赴闕果稱疾不朝而全葺城壘教習戰櫂為自固之計¶
帝怒命彬等進討十一月敗江南軍二萬人於采石磯¶
生禽偽兵馬使王乾總管龍驤將軍都虞&KR0049;楊收等(十/一)¶
<pb:KR3k0032_WYG_193-12b>¶
(月甲申大/江浮梁成)先是樊若水嘗漁於采石磯以小舟載絲䋲¶
維南岸疾櫂至北岸以度江之廣狹遂詣闕獻䇿請造¶
舟為梁以濟師由是大軍長驅如履平地又敗數千人¶
於新林寨十二月又敗江南軍五千餘人於白鷺洲八¶
年正月甲戌朔又敗江南軍於新林港口斬首三千級¶
吴越王錢俶拔常州利城寨敗江南軍田欽祚又敗江¶
南軍萬餘人於溧水斬偽都統使李雄等曹彬等又敗¶
其衆數千人於白鷺州拔昇州闗城三月又敗其衆於¶
<pb:KR3k0032_WYG_193-13a>¶
江中四月又敗其衆於秦淮北六月曹彬又敗其衆二¶
萬餘人於昇州城下九月乙酉降潤州十月劉遇破江¶
南軍三萬餘衆於皖口十一月又敗其軍五千人於城¶
下先是彬等遣使以三寨攻城圖來上帝視之指潘美¶
北寨謂其使曰此宜深溝自固吴人必夜寇其壘爾亟¶
去令曹彬自督其役并力速成則不能為其所乘矣彬¶
等承命晝夜濬之才畢吴人果來寇美等披新溝以拒¶
之吴人大敗悉如帝所料焉二十七日(乙/未)曹彬等拔昇¶
<pb:KR3k0032_WYG_193-13b>¶
州擒李煜及其臣寮百餘人江南平得州十九軍三縣¶
一百八户六十五萬九年正月四日(辛/未)曹彬奉露布(露/布)¶
(云貔貅竟效其先登/蟣蝨自悲于相弔)以李煜及其子弟偽官四十五人¶
來獻御明徳門受獻有司言李煜獻俘之禮請如劉鋹¶
帝以煜常奉正朔非鋹之比不欲暴其罪寢露布而勿¶
宣　赦文李煜不量分力每縱奸險詐為事大之恭勤¶
每欲欺天而觀望修葺城壘彌年為固守之方招誘豪¶
强終日有包藏之志顯然彰露逹于聼聞朕欲推以異¶
<pb:KR3k0032_WYG_193-14a>¶
恩許其入覲堅心背順稱疾不朝¶
　　　太平興國親征太原　平晉詩　賦　記　頌¶
開寳二年二月戊午詔親征太原三月戊戌傅城下乙¶
巳壅汾水灌城丙午又壅晉水圍之累月閏五月壬戌¶
班師興國二年太宗曰彼弱我强我計决矣四年(巳夘/歳)¶
正月庚寅命宣徽南院使潘美等進師二月二日詔親¶
征甲子上親征二十九日次徳清軍三月庚辰朔次真¶
定四月壬戌克岢嵐乙丑克隆州己巳克嵐州繼元外¶
<pb:KR3k0032_WYG_193-14b>¶
援不至饟道絶王師四合庚午上次太原駐蹕汾水東¶
二十三日幸城四面按行營壘閲視攻具翌日夜漏未¶
盡幸城西督諸軍發機石攻城二十七日命馬仁瑀慕¶
容福超白重貴李繼昇等分道攻城帝自草詔賜繼元¶
五月壬午幸城南上曰翌日重午當食於城中癸未諸¶
將急攻城欲壞帝恐屠城麾衆少退是夜繼元納欵甲¶
申幸城北張樂宴從臣於城䑓受降乙酉赦河東(自劉/旻厯)¶
(四主凡二/十九年)御製平晉賦及七言詩命從臣和以行在所¶
<pb:KR3k0032_WYG_193-15a>¶
為平晉寺御製平晉記刻石直使館宋白從征因獻平¶
晉頌(丁亥上/幸太原)　石介頌曰往弔其民王澤時雨往伐其¶
罪王師虎旅撫我則懷并人肯來降旗出城并門夜開¶
　尹洙皇雅帝御我師百萬貔虎鋒鏑始交梯衝如舞¶
我士奮揚願究吾武皇帝曰吁念彼黎庻匪鯨匪鯢復¶
為王土維我藝祖亦勤于征匪貸晉罪俟其貫盈¶
　　　太平興國親征幽州¶
四年既下并州上欲乘勝取范陽殿前都虞&KR0049;崔翰曰¶
<pb:KR3k0032_WYG_193-15b>¶
乘破竹之勢時不可失六月甲寅發京東河北軍儲赴¶
北面行營庚申上北征丁夘上躬率兵攻東易州其刺¶
史劉宁以州降留兵千人守之戊辰涿州降以萬人戍¶
守庚午駐蹕幽州城南敵不敢居城中有萬餘衆屯城¶
北上率兵乘之斬千餘級餘黨遁壬申命諸將攻城旬¶
有五日以士卒疲且食盡七月甲申班師河東有地名¶
三交敵之所保多由此入冦八月癸亥命潘美屯三交¶
口潜師襲之敵棄城美因積粟屯兵以守之十月契丹¶
<pb:KR3k0032_WYG_193-16a>¶
寇闗南左龍武將軍崔彦進與崔翰及鎮州都監李繼¶
隆將兵八萬禦之三戰大破之庚午闗南言大破敵於¶
遂城西斬獲數十萬十一月辛丑又言破其衆數萬¶
　　　太平興國親征契丹　諭渤海　車駕凱旋¶
　　　(又見御/詩類)¶
五年十一月契丹萬騎寇雄州壬子上北征癸丑闗南¶
言破其萬餘衆戊午次大名府雄州言敵遁十二月上¶
欲乘勝取幽薊學士李昉扈䝉請旋斾上即日(庚/辰)下詔¶
<pb:KR3k0032_WYG_193-16b>¶
還京乙酉至京師六年正月辛亥易州言破敵兵數千¶
七月丙午將大舉北伐遣使賜渤海王詔諭意曰今靈¶
旗掃北宜率部族來應然竟無至者七年五月辛丑髙¶
陽闗敗敵衆數萬於唐興口巳未府州破萬餘衆於朔¶
州界¶
　　　給事中知代州破契丹¶
雍熙三年正月庚寅北伐五月將至岐溝闗王師不利¶
簽書宻院張齊賢請行七月丁亥命知代州十二月敵¶
<pb:KR3k0032_WYG_193-17a>¶
騎薄代州城下副總管盧漢贇保壁自固齊賢選廂軍¶
二千出征之誓衆感慨一以當百敵遂却循胡盧南河¶
而西齊賢夜發兵二百人持一幟負一束芻距州城西¶
三十里列幟然芻敵見火光中有幟意謂并師至駭而¶
北走齊賢先伏歩卒二千於上墱寨掩擊大敗之斬獲¶
甚衆捷奏至歸功漢贇上嘉之¶
　　　河西都總管禽李繼捧克夏州¶
趙保吉(繼/遷)寇靈州淳化五年正月癸酉命李繼隆為都¶
<pb:KR3k0032_WYG_193-17b>¶
總管尹繼倫為都監率兵討之四月趙保忠(繼/捧)奏已與¶
保吉解讐乞罷兵上怒命繼隆移兵擊之王師壓境保¶
吉反圖保忠夜襲其帳保忠脱身走趙光嗣開門納王¶
師繼隆克夏州禽保忠送闕下保吉逺遁漠北(五月丙/寅保忠)¶
(入見/釋之)¶
　　　劒南兩川招討使王繼恩平李順¶
淳化五年正月成都府言狂賊李順等攻刼州郡䧟嘉¶
眉甲戌命昭宣使河州團練使王繼恩為劒南兩川招¶
<pb:KR3k0032_WYG_193-18a>¶
討使率兵討之二月甲申朔命王杲率兵趨劒門尹元¶
率兵由峽路討賊並受繼恩節度其月賊陷成都府又¶
分攻劒州成都府都監宿翰與劒門都監上官正合兵¶
迎擊大破賊衆斬馘殆盡四月繼恩由小劒門路入研¶
石寨(壬寅抜/劒門)破賊五千餘衆於栁池驛賊衆望風奔走¶
殺戮溺死不可勝計又克閬綿巴三州五月至成都破¶
賊十餘萬獲李順及僣偽服用甚衆戊辰奏至羣臣稱¶
賀六月蜀平¶
<pb:KR3k0032_WYG_193-18b>¶
　　　髙陽闗貝冀州路都總管破契丹¶
咸平二年十二月甲寅車駕發京師甲子次大名府三¶
年正月范廷召等引兵追契丹丁亥至莫州東二十里¶
大破之斬萬餘級餘衆遁庚寅奏捷羣臣稱賀上作喜¶
捷詩題行宫壁甲子車駕發大名¶
　　　廬州觀察使知益州兼川峽南路招安捉賊事¶
　　　雷有終平王均　咸平喜聞捷奏詩(見御詩類/又見前)¶
咸平三年正月巳夘朔神衛軍都虞&KR0049;王均叛䧟漢州¶
<pb:KR3k0032_WYG_193-19a>¶
遂趨綿州攻之不下至益州逐知州牛冕甲午詔以户¶
部使雷有終為招安使李惠石普李守倫並為川峽招¶
安廵檢使給歩騎八千討之二月十四日賊敗王師李¶
惠沒焉均盡脅蜀中僧道士民以為兵四月大敗賊衆¶
于升仙橋東官軍進至清逺江為浮橋而渡築壘于城¶
北門造衝梯攻具賊將趙延順中流矢死八月收羊馬¶
城遂設敵棚覆洞車進逼羅城招安使秦翰至於城北¶
魚橋别築土山九月官軍由城道入焚賊望櫓礟架至¶
<pb:KR3k0032_WYG_193-19b>¶
夕賊衆與其黨二萬餘由南門而遁王均奔富順監遣¶
楊懷忠追賊冬十月甲辰朔斬均於富順監傳首至成¶
都梟於市乙丑有終遣楊崇勲乘傳告捷羣臣入賀崇¶
政殿　直秘閣黄夷簡直史舘曾致堯盛元劉鍇直集¶
賢院任隨右賛善大夫宋貽序並上平蜀寇歌頌詔付¶
史館¶
　　　景徳親征¶
景徳元年閏九月二十四日乙亥北面言契丹與其母¶
<pb:KR3k0032_WYG_193-20a>¶
舉國入寇統軍順國王達蘭引兵掠威虜順安軍保州¶
三路總管等帥兵禦之敗其前鋒斬偏將翌日攻北平¶
總管官田敏擊走之東侵保州攻州城不利而北自是¶
遼主與母并統軍之兵合勢以攻定州王超陣于唐河¶
厲兵蓐食以待之其輕騎為我禆將所擊遂率衆東駐¶
陽城淀二十八日巳夘岢嵐軍賈宗奏敵數萬來寇率¶
兵撃敗之俘獲甚衆翌日再至又擊走之十月四日甲¶
申府州折惟昌言奉詔率所部兵自火山軍入契丹朔¶
<pb:KR3k0032_WYG_193-20b>¶
州界前鋒破大狼水寨殺戮甚衆丙戌北面上言敵主¶
與母率衆至唐河三路總管王超案兵以待既而不接¶
戰縁胡盧河而東下遂南攻瀛州乙巳威敵岢嵐軍保¶
州莫州北平寨並上言擊破契丹羣臣奉賀二十六日¶
丙午契丹遣人以殿前都虞&KR0049;王繼忠奏乞許通和詔¶
以殿直曹利用為閤門祗&KR0049;往荅其意十一月辛亥朔¶
北面上言敵衆急攻瀛州晝夜鼓譟乘城其為城兵所¶
殺者三萬餘人傷者倍之遂解圍既而遊兵逼冀州知¶
<pb:KR3k0032_WYG_193-21a>¶
州王嶼擊走之十八日戊辰以車駕北廵命李繼隆石¶
保吉等為駕前東西排陣使二十日庚午上北廵契丹¶
又令王繼忠為奏乞和辛未車駕次長垣契丹又遣使¶
李興以王繼忠奏至二十四日甲戌散直張皓自貝州¶
賫王繼忠奏狀至行在且言契丹不敢刼掠以待主人¶
命帝曰敵人雖有善意然深入吾土又河氷已合宜過¶
為之備可再督諸路將帥速㑹駕前仍令樞宻陳堯叟¶
乘傳赴澶州北寨宻諭將帥整飭戎容以便宜從事二¶
<pb:KR3k0032_WYG_193-21b>¶
十五日乙亥李繼隆等言契丹過天雄犯徳清軍抵澶¶
州北直犯大軍圍合三面輕騎由西北隅突進大軍既¶
成列敵騎止而不進臣等分伏勁弩控其要害有敵帥¶
異其旗幟出行軍伏弩齊發殞之見其數十百騎競前¶
輿去敵師悉遯所害者即順國王達蘭達蘭勇所統皆¶
鋭兵及是朔人䘮氣敵騎漸北但時命輕騎來窺大軍¶
二十八日丁丑曹利用至自契丹與其使韓杞同至十¶
二月庚辰朔對韓杞於行宫前殿是日復同往契丹求¶
<pb:KR3k0032_WYG_193-22a>¶
割闗南地帝不許而增其歳幣甲申曹利用與契丹使¶
姚柬之至丙戌命奬州刺史李繼昌假左衛大將軍持¶
荅書及誓約與柬之報聘柬之奏已議通和北朝方收¶
衆歸國慮沿邊諸軍出兵邀擊望降詔約束詔如其請¶
戊子上作詩賜輔臣是冬氷判又車駕離京日輕風南¶
至占者以為善應故聖製及之幸北寨勞軍宴從臣于¶
行宫甲午車駕發澶州契丹各團結北去不敢侵掠十¶
八日丁酉李繼昌與契丹使丁振奉其國主及母誓書¶
<pb:KR3k0032_WYG_193-22b>¶
見于行在(誓書每歳以絹二十萬/疋銀十萬兩助軍資)時國主暗弱其母蕭¶
氏專其政蕭氏有機畧多殺罸其下皆禀服焉戊戌車¶
駕至自澶州(法駕前導/鼓吹振作)　景徳元年九月丁酉帝謂輔¶
臣曰國家重兵多在河北不乘此時决戰則邊防之憂¶
未巳朕决親征卿等共議宰臣畢士安等曰陛下已命¶
將出師委任責成必立功效如親征宜駐蹕澶淵就便¶
處事然城郭非廣兵難乆聚况冬&KR0049;猶逺順動之事更¶
望深思冦凖曰大兵在外須勞車駕暫安澶淵進發之¶
<pb:KR3k0032_WYG_193-23a>¶
期不可稽緩知樞宻院王繼英曰契丹舉國入冦朝廷¶
必期决勝所宜順動以壯兵威仍督諸路進軍臨事得¶
以裁制然將來駐蹕不可更越澶州庶不&KR0220;損謹重所¶
議進發尤宜緩圖若速至彼勢難久圖乃詔士安等各¶
述所見具狀以聞而帝决意親征十一月二十日庚午¶
車駕發京師次衛南北敵遣使致書乞和(日抱珥黄氣/充塞司天言)¶
(不戰而却有/解和之象)帝謂宰相曰敵人雖有善意亦宜過為之¶
備可督諸路師速㑹駕二十五日乙亥李繼隆奏契丹¶
<pb:KR3k0032_WYG_193-23b>¶
入平瀘州二十六日至澶州城北直犯大軍臣等分伏¶
勁弩殺其先鋒綂軍順國王達蘭敵師悉遁車駕將前¶
進㑹契丹請和十二年甲午班師　慶厯五年九月癸¶
巳詔近臣考先朝史為景徳禦冦圖¶
　　　廣東西安撫使平宜州賊¶
景徳四年六月丙辰宜州澄海軍校陳進因衆怒害守¶
臣劉永規擁判官盧成均為帥僣號南平王嬰城拒兵¶
攻桞州七月乙丑朔至桞江不能渡守臣王昱遁去䧟¶
<pb:KR3k0032_WYG_193-24a>¶
桞城官軍退保象州甲戌以東上閤門使曹利用供備¶
庫使張煦為廣東西安撫使張從古張繼能為副發荆¶
湖蘄黄兵討之命内侍周文質使廣州監屯軍控要路¶
八月賊攻懷安軍知軍任吉等撃走之攻天河寨又敗¶
之上手詔諭利用等守萬全之計九月賊攻象州守臣¶
何邴城守利用命于徳潤以千兵倍道襲賊于武仙縣¶
敗之追于象州城下斬偽將陳進及其黨遂入城分兵¶
捕餘冦盧成鈞挈其族降十月癸卯奏至¶
<pb:KR3k0032_WYG_193-24b>¶
　　　黎雅州水陸都廵檢使平瀘州夷¶
祥符二年瀘州夷人(實錄云/黎州蠻)集衆為亂四月戊子遣閤¶
門祗&KR0049;侍其曉乘傳招撫未服八月甲申以文思副使¶
孫正辭為都廵檢使同曉發陜西兵分三路入其境(張/繼)¶
(勲等/副之)九月戊午又以丁謂招撫䕫州蠻令㰱血為盟刻¶
石鐵柱境上三年二月庚子正辭言安撫夷人已平定¶
　六年瀘戎蠻酋斗望冦淯井監奪鹽井轉運使冦瑊¶
合兩路兵至江安誘溪藍等十一州長吏及八姓烏蠻¶
<pb:KR3k0032_WYG_193-25a>¶
首領伐之七月乙未上遣王懷信往與瑊議招撫之宜¶
瑊言不討除則為害乃發陜西兵益以白芀子弟六千¶
人討之(懷信為嘉眉戎瀘等州都/廵檢使康訓符承訓副之)十一月緣淯井溪與¶
斗望鬬凡十一戰破之賊多墜崖死斗望猶不服瑊命¶
懷信分兵拔其柵大破之賊遂降(十二月壬午懷/信言蠻冦悉平)七年¶
三月辛夘懷信言溪洞已寧更城淯井監濬三濠以環¶
之(自是不/復為冦)¶
　　　宜融廵檢平撫水州蠻¶
<pb:KR3k0032_WYG_193-25b>¶
祥符九年知宜州董元已不善撫衆撫水州蠻為亂冦¶
宜融等州七月乙巳廣西轉運使俞獻可請便宜掩擊¶
從之詔宜融廵檢普克明都監王文慶等領兵㑹合克¶
明與内侍楊守珍出樟嶺西文慶與閤門祗&KR0049;馬玉出¶
天河寨東磴道危絶蠻多伏弩以待玉戰屢捷克明憚¶
深入月餘始至乃大破蠻黨羣蠻竄山谷諭以改過酋¶
帥䝉承貴等靣縛詣軍前諭以悉還所掠漢口資蓄承¶
貴奉詔自誓不敢復叛請改州縣名天禧元年五月詔¶
<pb:KR3k0032_WYG_193-26a>¶
以撫水州為安化縣為歸仁(賜安信/軍印)由是間歳朝貢¶
寳元初安化蠻䝉光月等殺運糧官吏知桂州馮伸已¶
星馳至宜州復詔趣兵討之伸已訓隊伍發丁壯轉糧¶
餉由三路以進單騎出陣語其酋衆蠻投兵而降二年¶
正月辛亥奏至¶
　　　知秦州破西蕃¶
祥符九年三月西蕃宗哥李立遵與唃厮囉謀為内冦¶
乃上書求號賛普以立遵為保順軍節度八月壬申朔¶
<pb:KR3k0032_WYG_193-26b>¶
知秦州曹瑋言伏羌寨蕃部厮雞波與宗哥連結臣已¶
夷其族帳九月宗哥唃厮囉等率衆數萬入冦伏羌寨¶
曹瑋率蕃漢兵迎戰三都谷大敗之追奔二十里斬千¶
餘級獲馬牛器仗三萬天禧元年二月宗哥族烏波叱¶
臘立柵野吴谷口瑋選募神武軍二百人斬柵破其衆¶
庚寅奏至十一月&KR0017;留族叛瑋率兵討平辛丑詔奬之¶
　　　廣西轉運使平宜州蠻¶
慶厯五年杜杞討區希範領兵至環州希範走杞使區¶
<pb:KR3k0032_WYG_193-27a>¶
瞱誘之及其黨六百餘人出降盡醢以遺谿洞三月甲¶
子宜州蠻平　本朝設廣捷之兵習摽牌之器又益澄¶
海之師以備蠻　興國初翟守素平梅峒¶
　　　參知政事河北宣撫使平貝州¶
慶厯七年十一月宣毅軍小校王則反於貝州僣號東¶
平王十二月庚戌以樞宻直學士明鎬體量安撫河北¶
逾月未下上以為憂八月正月丁丑命參政文彦博宣¶
撫河北以鎬副之穴地逹城中閏月庚子朔選壯士二¶
<pb:KR3k0032_WYG_193-27b>¶
百中夜由地道入帳下賊大潰開東門遁總管王信率¶
兵追之執則而還餘黨自焚則叛凡六十五日辛丑彦¶
博言貝州平甲辰改貝州為恩州(磔則于/都市)¶
　　　荆湖南路宣撫使都大提舉廣東經制盗賊事¶
　　　狄青平儂智髙¶
儂氏廣源州蠻也地在邕管西南鬰江之南其崖險峭¶
深善戰鬬輕死好亂初知儻猶州儂全福為交趾所虜¶
其妻阿儂遂嫁啇人生智髙智髙年十三即殺其父阿¶
<pb:KR3k0032_WYG_193-28a>¶
儂更嫁儂夏卿智髙冒姓儂氏奔雷火洞後據儻猶為¶
交趾所拔交趾釋之以知廣源州然内怨交趾頗刼掠¶
其地僣稱南天國改年景瑞久之求内附既未得請遂¶
冦廣南皇祐元年九月冦邕州三年四月智髙率衆五¶
千緣鬰江東下復貢金函書請内屬不報四年五月乙¶
巳朔破邕州殺知州陳珙智髙見所上金函怒謂珙曰¶
我請内屬求一官以統攝諸黨汝不聞何也於是改年¶
啟厯是月智髙䧟横貴龔潯藤梧六州又䧟封康二州¶
<pb:KR3k0032_WYG_193-28b>¶
又䧟端州丙寅遂圍廣州六月庚辰(實録七/月丙午)命知潭州¶
余靖為廣南東路安撫使知桂州經制盗賊八月辛夘¶
以知秦州孫沔為荆湖南路江南西路安撫使九月庚¶
申智髙入昭州庚午以宣徽南院使彰化軍節度使狄¶
青為荆湖南路宣撫使都大提舉廣南經制盜賊事是¶
月狄青言自儂智髙冦嶺南而諸路將専用歩軍以乘¶
髙履險之賊故每戰必敗請下鄜延環慶涇原路擇蕃¶
落廣鋭軍曾經戰鬬者各五十人押赴行營從之十月¶
<pb:KR3k0032_WYG_193-29a>¶
丁丑智髙䧟賔州甲申入邕州辛巳詔廣南將佐皆禀¶
狄青節制若孫沔余靖分路討擊亦各聽節制十二月¶
壬申朔廣南西路兵馬鈐轄陳曉擊智髙軍敗于金城¶
驛五年正月狄青領兵至邕州戊午陳于歸仁鋪賊皆¶
執大盾標槍右將孫節為前鋒死之青麾蕃落兵張左¶
右翼出其右復急擊大破之獲黄師宓已下五十七人¶
智髙遁入大理國詔狄青梟黄師宓等首于邕州城下¶
以其餘築京觀于歸仁鋪四月壬申狄青還朝置酒垂¶
<pb:KR3k0032_WYG_193-29b>¶
拱殿(見陣/法類)十二月廣南西路安撫司余靖言邕州司戸¶
參軍石鑑等捕獲儂智髙母并其子弟四人于特磨道¶
丁酉詔䕶送京師至和二年六月乙巳戮智髙母于都¶
市智髙反偽稱皇太后天資慘毒智髙攻陷城邑皆其¶
謀也及智髙敗走大理國而保特磨道依其夫儂夏卿¶
收殘衆得三千餘人習騎戰復欲内冦石鑑等發峒兵¶
掩襲禽至都下以招智髙久之傳智髙死遂并其二子¶
戮于市　余靖勒銘桂林歸功于青　青之客馮炳撰¶
<pb:KR3k0032_WYG_193-30a>¶
皇祐平蠻記二卷滕甫征南錄一卷以孫沔恊謀特發¶
明之¶
　　　知通逺軍集賢殿修撰復熙州¶
熙寧五年冬十月王韶收復鎮洮軍　王韶傳神宗初¶
立上平戎䇿曰欲制西夏當復河湟上竒之五年知通¶
逺軍上所降蕃部版圖得地二千餘里口二十餘萬舉¶
兵城渭源堡破䝉羅角城乞神平破抹耳水巴族㑹木¶
征度洮來冦趨武勝破之遂城武勝(八月八日/收復武勝)八月壬¶
<pb:KR3k0032_WYG_193-30b>¶
辰賜名鎮洮軍甲辰復遣將破木征木征走弟結吴延¶
征舉族二千餘人并首領李藺毡降十月戊戌升鎮洮¶
軍為熙州以熙河洮岷州通逺軍為一路即熙州為帥¶
府(先是五年五月建/古渭寨為通逺軍)¶
　　　樞宻直學士知熙州兼經畧安撫使復河洮岷¶
　　　州¶
熙寧六年二月丙申王韶克河州遂復洮岷疊宕等州¶
(三月丁未/捷書聞)　木征復入河州韶遣將度洮略定南山地¶
<pb:KR3k0032_WYG_193-31a>¶
築回樂砦結河當州二堡破訶訥城又城香子盡逐南¶
山諸羌木征留其党守河州韶分兵為兩道一攻河州¶
一逆木征所在破之禽木征妻子韶遂城河州攻拔宕¶
州通洮山路九月戊午岷州本令征以城降進軍岷州¶
通熙州路洮疊州皆聽命巴毡角亦來附行軍五十四¶
日渉千八百里復州五辟地東西千里斬首三千餘級¶
獲牛羊馬萬計十月遣走馬承受李元凱詣闕奏捷辛¶
巳羣臣表賀七年四月木征降¶
<pb:KR3k0032_WYG_193-31b>¶
　　　安南道行營馬歩軍都總管郭逵破交趾¶
交趾本南越之地唐交州總管也至徳中改為安南都¶
䕶府梁貞明中土豪曲成美専有其地復州將吴昌岌¶
據其地昌岌死其弟昌文承襲昌文死驩州刺史丁部¶
領有其地開寳六年丁璉遣使貢方物自是使數至太¶
平興國中大將黎桓篡其位大中祥符三年大校李公¶
藴又篡黎氏公藴死李徳政立徳政死李日尊立日尊¶
死子乾徳立世封交趾郡王熙寧八年十二月交趾入¶
<pb:KR3k0032_WYG_193-32a>¶
冦攻陷郡縣詔廣南西路經畧司預經制其事將討蕩¶
其巢穴也九年二月戊子以知太原府郭逵為安南道¶
行營馬歩軍都總管本道經畧招討使兼湖廣安撫使¶
知延州趙卨副之十月命燕逹討廣源州拔之十二月¶
十一日(癸/巳)舉兵出界討伐是日破賊决里隘賊黨望風¶
逃潰二十一日抵富良江未至交州三十里賊以精兵¶
乘船逆戰我師奮擊大破之斬偽大將洪真太子其餘¶
擁驅入江溺死不知其數乾徳上表乞修貢如初遂收¶
<pb:KR3k0032_WYG_193-32b>¶
復廣源蘇茂思琅等州開拓千餘里先後降賊將劉紀¶
共百九十人飛捷以聞十年二月丙午羣臣稱賀以廣¶
源州為順州　交州在於天際長安逺於日邉¶
　　　熙河蘭㑹路經略使復洮州禽&KR0017;章青宜結崇¶
　　　政殿獻俘¶
元祐二年知岷州种誼結&KR0017;章部下伺動息言其狀于¶
游師雄及經略使劉舜卿請以熙河蕃漢通逺軍蕃兵¶
合本州軍馬直趨洮州此兵法先人有奪人之心者也¶
<pb:KR3k0032_WYG_193-33a>¶
(初王師拓土至枹罕唃氏餘種唯董氈存退保青唐國/不絶如綫首領&KR0017;章誘知河州耿思立偏將王寧㑹踏)¶
(白城伏發二將俱沒函首以懾于闐等董氊遂復國熙/寧八年神宗詔獲&KR0017;章官正使十餘年不能得縻以漢)¶
(爵歳有廩賜元祐初&KR0017;章有窺覬故土之心與夏國隂/相結約分其地二年三月城洮州以居五月攻南川寨)¶
(遣人鬻馬漢界結屬羌内應种誼刺其情條上攻取之/利六月命軍器監丞游師雄使熈河諭㫖諸將便宜出)¶
(師/)時夏人聚兵天都山前鋒已屯通逺境上&KR0017;章駐常¶
家山大城洮州以待師期阿里骨發兵十萬圍河州師¶
雄諜知之謂舜卿曰機不可失總管姚兕种誼請分兵¶
兩路急裝輕齎並洮水而進兕部洮西擣講朱城遣人¶
<pb:KR3k0032_WYG_193-33b>¶
走間道焚河橋絶西援誼部洮東以岷州蕃將包順為¶
前鋒由哥龍谷㑹通逺蕃兵宵濟八月十五日出師十¶
六日兕破六逋宗斬千餘級十七日攻講朱城焚飛橋¶
十八日暮誼至洮州壁青臧峽十九日戊戌黎明霧晦¶
誼部分畢霧開羌望見官軍以為從天而下一鼓破之¶
斬一千七百級遂禽&KR0017;章青宜結縛送闕下(&KR0017;章及大/首領九人)¶
復洮州二十八日戊申捷奏至宰臣公著率百官賀于¶
延和殿十一月十一日庚申以&KR0017;章入獻于崇政殿邈¶
<pb:KR3k0032_WYG_193-34a>¶
川東大首領兀征聲延震恐求内附　九月遣使告裕¶
陵曰自嘉祐末木征擾邊至熙寧中董氊方命於赫聖¶
考恭行天誅非貪尺寸之疆蓋為民除蟊賊遂建長久¶
之䇿不以賊遺子孫&KR0017;章首犯南川北連拓拔云云頡利¶
成禽初無渭水之耻郅支授首聊報谷吉之寃¶
　　　武勝軍節度使御前左軍都統制韓世忠平苖¶
　　　劉¶
建炎三年七月辛巳韓世忠軍還執苖傅劉正彦苖翌¶
<pb:KR3k0032_WYG_193-34b>¶
以獻磔于建康市¶
　　　福建江西湖南宣撫使孟庾平范汝為¶
紹興元年十一月戊戌以參政孟庾為宣撫使太尉韓¶
世忠副之二年正月世忠攻建城辛丑破賊衆范汝為¶
竄死回源洞¶
　　　江西制置使岳飛復襄陽¶
紹興四年命岳飛收復襄陽淮西宣撫使劉光世發兵¶
萬餘人援之六月飛自鄂渚趨襄陽於是劉豫求救于¶
<pb:KR3k0032_WYG_193-35a>¶
金金齊之兵俱來我師與遇連戰大破之遂復襄陽及¶
郢隨諸州又復鄧州軍聲大振¶
　　　紹興親征¶
紹興四年十月上將親征詔曰叛臣劉豫信逆雛之狂¶
悖率羣偷而陸梁願挺身而效死不與賊以俱生今朕¶
此行士氣百倍戊戌發臨安壬寅至平江十一月知樞¶
宻院張浚視師江上十二月金冦雨雪絶糧烏珠夜引¶
還追擊之劉麟僅以身免明年二月壬午上還臨安¶
<pb:KR3k0032_WYG_193-35b>¶
　　　右僕射兼知樞宻院都督諸路軍馬平湖冦¶
紹興二年十二月鍾相餘黨楊么出沒荆岳鼎澧間命¶
李綱劉洪道討之三年五月又命折彦質皆未克五年¶
二月丙戌張浚為都督五月浚以楊么㨿洞庭湖實占¶
上流不先去之為腹心害奏請自行許之時巳命湖南¶
制置使岳飛往討戊戌飛遣降人楊華入賊招安潜結¶
么黨殺么以降六月甲辰賊將楊欽率三千人詣飛降¶
么赴水死招降二十餘萬湖冦悉平¶
<pb:KR3k0032_WYG_193-36a>¶
　　　主管殿前司公事楊沂中敗偽齊¶
紹興四年秋劉豫聞朝廷求河南地乞師入冦金國以¶
兵應之使烏珠為前鋒冬十月韓世忠敗烏珠前軍于¶
大儀鎮十二月烏珠引還追擊之俘獲甚衆六年春張¶
浚以都督行邊揭榜䟽豫僣逆之罪九月豫以子麟為¶
行臺尚書令遣將僉鄉兵三十萬逼合肥又遣姪猊出¶
渦口十月主管殿前司揚沂中與劉猊遇于藕塘降殺¶
無遺猊挺身遁獲其糧舟四百艘¶
<pb:KR3k0032_WYG_193-36b>¶
　　　四川宣撫副使兼陜西河東招撫司隨軍轉運¶
　　　誅吴曦¶
曦宻獻蜀地於金國自立為王開禧三年三月二十五¶
日安丙函首并金國封蜀王偽詔偽金印來獻四月三¶
日禮官具獻馘之禮¶
　¶
　¶
　玉海卷一百九十三上¶
#+PROPERTY: JUAN 卷一百九十三 下
<pb:KR3k0032_WYG_193-37a>¶
欽定四庫全書¶
　玉海卷一百九十三下¶
　　　　　　　　　　　　宋　王應麟　撰¶
　兵㨗¶
　　兵㨗　露布(六/)¶
　　　僭叛　盜賊¶
幸百六之㑹窺九五之尊　封狐萬里窫窳千羣　敢¶
懐猶鬭之心來犯必誅之令　惡鳥將墜尚顧危巢妖¶
<pb:KR3k0032_WYG_193-37b>¶
狐就擒猶守舊穴　蜚鴻集野青犢嘯風　怒萌牙於¶
霜雹昧木水之本原　犬牙蠆尾　雖梟獍之心蹔求¶
假息而鷹鸇之逐曾不崇朝　此更生之惠也何負汝¶
而反邪　百姓至此極也多方罔堪顧之　縻以組噉¶
以秩怒則獸好則人　搏噬猰尨終吠豢牢之主豗隤¶
下駟欲馳厯塊之塗　罪逾羿浞虐播黎苖　賊輕送¶
死以羔犢而扞虎狼我誓捐生若鷹鸇之逐鳥雀　恃¶
長蛇之兩頭固狡兔之三窟　楚人是何多也歌空切¶
<pb:KR3k0032_WYG_193-38a>¶
於帳中漢兵其如予何席尚隨於斗柄　執迷不復謂¶
暴無傷　舉螳臂以求生張蝟毛而自固　刑兹無赦¶
師則有名　曾無犬馬之勞但縱豺狼之性　且擢髪¶
以難窮宜然臍而弗赦　巢幕偷安積薪待燎　吳蛇¶
荐食泮椹未懐　跳梁井蛙之涯旅拒秋螳之轍　緑¶
林戾氣白梃餓夫　斬木揭竿&KR0170;盾負羽　豕不豶牙¶
蠆因揺尾　隙駒為喻井蛙自居　未悟傾巢之兆敢¶
懐拒轍之心　玉弩驚天金鋩照野　赤眉起衆白梃¶
<pb:KR3k0032_WYG_193-38b>¶
奮兵　丹浦緑林　作梗青丘稱亂丹浦　恃狡兔之¶
穴憑孽狐之丘　包藏旤心素懐梟獍之性彰露凶德¶
忽發豺狼之聲　既破竹以無前尚寢薪而不悟　共¶
抵臧宫之掌欲然董卓之臍　衆輕鬬蟻勇劣怒蛙¶
杪忽蜂&KR0398;虛見辱於齊斧突梯䑕首濫欲寄於旄頭¶
防維稍緩螻蟻潰隄鞭䇿或寛駑駘覂駕　虐甚三苖¶
罔化姚虞之德罪踰有扈難逃夏啓之誅　裒凶鞠頑¶
怒飛饑嘯　盗環之惡所不可言裂冕之情至於此極¶
<pb:KR3k0032_WYG_193-39a>¶
忍肆滔天之罪輕為填海之謀　穿髙墉以䑕牙毒王¶
師以蠆尾　囊血射天毒更逾於梟獍吹脣沸地衆競¶
集於蟲沙　兔株是守蛙井與居　在外曰姦舜典有¶
理官之治負固不服周書行司馬之誅　内稔姦謀外¶
機毒矢　狐鳴帝里鴟峙神州　逐鹿並驅瞻烏靡定¶
　天垂伏鼈野戰羣龍　逐鹿連雞　禽獸飽而忘恩¶
蠭蠆養而成毒敢孤亭育自絶生成　既緩前禽之戮¶
未即後服之誅　八紘俟其然臍萬夫為之切齒　日¶
<pb:KR3k0032_WYG_193-39b>¶
長月增雄唱雌和　三北之師二東之賦　鳩居鵲巢¶
燕棲鳯穴　若雞連棲作兔三窟　星孛紫垣飇回赤¶
縣　委身凶德假翮姦徒　雖幕燕之阽危尚鼎魚之¶
假息　虐用其民敢行稱亂　日月其慆&KR0017;神弗赦¶
苻澤之姦潢池之盗　河有防而螘為之決稼太盛而¶
螟生其間　乘危蝟起怙險鴟張　螽結拒討狼顧背¶
恩　豺狼整居猰㺄擇肉　正當天討之辰更積&KR0017;誅¶
之罪　威弧不射天網可逃　嘯侣命儔俟間候隙¶
<pb:KR3k0032_WYG_193-40a>¶
昧洛書之畀姒同桀犬之吠堯　蚊雷聚響螗斧稱威¶
　豺狼之心飽之而逾發梟獍之性養之而益生¶
　　　叙兵勢¶
六月出師九天選將　運欃槍而掃除縱列缺而焚蕩¶
　建方面於函谷以西快雄心於狼望之北　即墨龍¶
文常山蛇陳　嵗星臨於吳分定成淝水之勲鬬士倍¶
於晉師可决韓原之勝　飲氷受斧指日揚麾　山川¶
積雨盡消敵騎之塵草木長風咸有王師之氣　雲羅¶
<pb:KR3k0032_WYG_193-40b>¶
四合地道九攻　長㦸林高大旗雲繞　橫玉弩以高¶
臨縱金鉦而直進　乗魚爛之危啓蛇形之陣揚麾誓¶
衆杖節訓兵五部材雄三河俠少或生居燕地尤工即¶
墨之圍或家本秦人蚤習昆明之戰　如貔萬計躍馬¶
千羣　舉鵬力以揚威耀犀渠而賈勇　狼狐張而窫¶
窳逝虹斾建而旬始銷　坐觀爇火之蓬方觧迎刃之¶
竹　禀鄼侯之指蹤成葛亮之心伐　風揚旌斾雨洗¶
甲兵　我衆素飽坐折遐衝王師如飛欲賈餘勇　商¶
<pb:KR3k0032_WYG_193-41a>¶
祕計於幄中授成筭於麾下　蒙虎皮而直犯被鶴膝¶
以争馳　風驅如合於百神雷震若出於九地　三軍¶
既拊咸如挾纊之溫羣旅争先莫不投袂而起　太白¶
入月星垂滅敵之祥高鋒彗雲士倍禽王之氣　電擊¶
雷震星流彗掃　為鵞為鸛整師律以無譁如熊如羆¶
肅軍容而不犯　朔兵雲合得以毒攻毒之機驍將風¶
馳有先人奪人之勇　兵交刃接鳥散魚驚　箕宿禡¶
牙狼星斂角戊日禱馬太白揚眉　痛飲黃龍濟師蒼¶
<pb:KR3k0032_WYG_193-41b>¶
兕　鞭長不及馬腹風末不舉鴻毛　妖雲墜於塞陣¶
暈月繞於邉營　行軍枕席之上翫冦掌股之中　勵¶
八神於金匱麾三軍於玉堂　函犀七屬浴鐵千羣¶
勢甚疾雷鋒踰駭電　翻東海以(又作决/長河而)灌螢倒崑崙¶
以壓蟻　千萬人徃一二臣同　不赦不疑是伐是肆¶
　鼓洪鑪以燎毛磨蕭斧以伐菌　止紂七歩圍項三¶
重　載常服以飭戎車奉靈旗而指伐國　一其鬬心¶
萬彼死力　中推赤心前蹈白刃　臨衝閑閑征夫㨗¶
<pb:KR3k0032_WYG_193-42a>¶
㨗　中權後勁乘鼓儳阻隘之機彼竭我盈有拉朽摧¶
枯之勢　堅壁不動振九攻九却之威鼓行而前奮七¶
縱七擒之略　元戎十乗先啓行武騎千羣無所用¶
秣馬宵征翦敵朝食　五營月合八陣雲連　驚漢將¶
之從天若蜀人之擊地　滅此朝食無以家為　空拳¶
搏虎一劒刳鯨　勢均破浪攻甚决河　勢無駐於建¶
瓴功有輕於折箠　沃騰瀾於爝火蕩危葉於衝飇¶
矛驅海若甲洗天河　飛鴞懐我好音急鹿鋌而走險¶
<pb:KR3k0032_WYG_193-42b>¶
　罙入其阻徃城于方(又作罔/敵我師)　賞垂香餌令布疾雷¶
　蓄鋭淵渟乗機電發　於鑠王師恭行天罰　一征¶
自葛三户亡秦　式遄六月之行如下九天之上　左¶
屬平亂之鞬右握滅逆之矢　摧强易於折枯銷堅甚¶
於陽雪　舉炎火以焫飛蓬覆滄海以沃熛炭　浮罌¶
暗度束馬潜攻　列長蛇之勢首尾相從發胡騎之雄¶
紛紜縱擊　變疾風雨謀先鬼神　執彼曲之辭乘我¶
盈之勢　火炎立見燎毛雷疾寧容掩耳　卷甲晨趨¶
<pb:KR3k0032_WYG_193-43a>¶
潜師夜起　誓陟羊腸之險寧辭馬革之勞　勢如雷¶
霆功在漏刻　人百其勇士一厥心　整我六師屈此¶
羣醜　薄伐西戎盡䕶諸將　咸指梟巢誓平蟻穴¶
必將嘗膽誓使然臍¶
　　　叙克捷¶
淮壖鶴唳楚幕烏聲　縱精兵於數路若珠走盤擠窮¶
冦於長江如杵投臼　臯蘭之勝細栁之臨　漆月氏¶
之飲器焚老上之龍庭　迅雷不及掩耳高屋之上建¶
<pb:KR3k0032_WYG_193-43b>¶
瓴生致渠魁邁李愬擒呉之迹盡平郛郭昭郅支負漢¶
之辜　　簞食壺漿以迎莫非王土棄甲曳兵而走㒺¶
敵我師　既圖萬舉以萬全聊示七擒而七縱　楚氛¶
改色淮水安流　蒙輪超乘靡不賈餘長轂鉤援期於¶
盡殪　遥知水赤坐想風腥　旌旗導長養之風金鼓¶
動發生之氣　滔天之逆踰月而平　取蝥弧登壘以¶
駢隣翼軍　不煩即墨之牛若駕昆陽之象　節解懐¶
破竹之憂宵遁有曳柴之懾　王旅闞如虓虎靈旗指¶
<pb:KR3k0032_WYG_193-44a>¶
于天狼　凡勇獻其力智獻其謀盖天助者順人助者¶
信　望八公山草木始驚師律之静嚴建十二郡鼓旗¶
卒見兇徒之碎潰　舊染之俗惟新不圖復見官府攸¶
徂之民相慶咸曰大哉王言　聊從一面之啓尚使隻¶
輪之歸　五單于相殘宣帝卒來其欵塞兩可汗並立¶
太宗因得以犂庭　兵不踰時士已過險　過大峴不¶
出知燕兵之無足憂得敖倉以居識漢業之從此定¶
惟斷乃成咸劉厥敵　漢斬郅支第乘其無備唐擒頡¶
<pb:KR3k0032_WYG_193-44b>¶
利盖得於巳降猶足以揚昆山之威遂至於澡渭水之¶
恥若今丕績亘古絶倫　出奇謀於堂上視大敵於目¶
中　螳莫拒於隆車魚尚游於沸鼎　前窺天塹駭巨¶
浸之春生側聽風聲曳疲兵而宵遁占彼鳥烏之樂知¶
其雉兔之逃　驗圗考傳已窮漢使之河源航海梯山¶
盡集周書之王㑹　兵行如鬼將通於神　爪士膚公¶
　出奇設伏殆行席上之師制勝摧堅盡掃舟中之敵¶
　成擒目中過師席上　戎容鷹奮絶紫塞而斷黃河¶
<pb:KR3k0032_WYG_193-45a>¶
腥旅蟬歸披青天而覩白日　天德清明聖圖廣大視¶
民如子天下之所共知應敵以兵聖人之不得已　孟¶
子言不嗜殺人梁焉能一高皇謂吾寧鬬智項豈終强¶
　受堂上之奇謀制目中之醜類帝赫斯怒貔貅方議¶
於奮威人得而誅蟣蝨已聞於相弔天聲大震月㨗繼¶
聞　鏖兵老上之庭斬級雲中之塞　殄嶓&KR0193;之星狼¶
見漢家之武節　閏運百年天聲萬里　亂甚有苖不¶
待七旬之格勇如徂莒真成一怒之安　兵無常形¶
<pb:KR3k0032_WYG_193-45b>¶
以直為壯天有顯道惟逆者亡　命繫投罦勢危破竹¶
　下寛大書沛如時雨經戰伐地踈為泠風　冞入其¶
阻克成厥功　知㣲知彰不俟終日有嚴有翼以奏膚¶
公　鼎魚梟獲之既多穴螘痍傷而無幾　取虢之旂¶
裒荆之旅　用師者觀釁而動擊虜以殄滅為期　兵¶
義者王師直為壯　雷奔電擊谷静山空　挂斾天山¶
封泥函谷　臨翰海以浴兵登天山而緤馬　治兵丹¶
浦獲醜青丘　祁山歛霧翰海息波　防塹師奔但聽¶
<pb:KR3k0032_WYG_193-46a>¶
有聲之馬隂陵路失漫嗟不逝之騅　勢無繇而竄雉¶
計方出於牽羊將執而歸于京師使大者陳諸原野脅¶
從罔治不戮一人災害不生永清四海　拔鹿角以入¶
營齊熊耳而積甲　胄落魚門兵填馬窟　掬指舟中¶
衿甲鼓下　石可碎堅江能拒操　麕驚鳥散風去雨¶
還　乘其再鼓而衰使之隻輪無反　曰徯后后來蘓¶
有不戰戰必勝　壯士氣於前茅憺皇靈於破竹　迎¶
敵鼓行靡待前茅之伺禽囚歸報遂成獨栁之誅　見¶
<pb:KR3k0032_WYG_193-46b>¶
無禮於君歸飲至於廟　人臣無將已快鯨鯢之戮吏¶
民如故亟圖鴻雁之安　欲為帝耳陣方布於蘄西其¶
如予何兵已臨於新室　舂㗋蔽野京觀起于中州積¶
甲成山組練收於外府　截風浪以息滄溟澄氛埃而¶
覩白日　晷窮漏急命窄塗殫　竟然臍於東市終挂¶
膽於西州　丹徒鏦濞白門縛布　枯幹必摧秋蔕自¶
隕　積甲齊於熊耳獲庾方於海陵　莽首晨垂董臍¶
夜燎　翦暴夀華之澤戮凶絶轡之區　刺虎之勢拾¶
<pb:KR3k0032_WYG_193-47a>¶
蚌之機　既舂長狄之喉還葬防風之骨　市耀臍燈¶
府傳飲器　䑕無夜動鴞變好音　靈旗西指期顯行¶
劉闢之誅驛騎東馳忽報獲吕嘉之首克清大憝曾不¶
崇朝　殱厥渠魁屈此羣醜　刁斗夜嚴穹廬曉破¶
恩融瀚海之氷化解陰山之雪　切新都之舌用報仇¶
讐然郿塢之臍以威姦慝　斷匈奴臂飲月氏頭　信¶
星效祉靈旗呈祥壁壘言言而洞開渠魁纍纍而自縛¶
靡旗亂轍投戈委弓　破種徙域空漠静邊指北海而¶
<pb:KR3k0032_WYG_193-47b>¶
封燕然中西域而立幕府　卉服已聞於右祍笳歌頓¶
革於左言　共惟帝臣莫非王土　立漢赤幟乗秦素¶
車　黿鼉就架於橋梁草木助成於兵衛　一清蛇豕¶
之妖大築䲔鯢之觀　八荒霧卷四表雲褰　烏聲之¶
樂鶴唳之驚　寛䑕竊狗偷之戮散蜂屯蟻聚之羣¶
訪鴻鴈於棘矜之下追狌鼯於篁竹之間　振如虎如¶
貔之氣凝買牛買犢之風　折箠一笞投戈四潰　間¶
使朝趨降幡夜出　坐令强敵之寒心常若神兵之在¶
<pb:KR3k0032_WYG_193-48a>¶
頸　征而不戰聊麾荆柄之幡梟以示懲永震藁街之¶
邸　建大將鼓旗士如垂櫜而入布天子詔令人争扶¶
杖而趨　布吉語於藁街憺英威於毳幕　車馳卒奔¶
曳柴之塵四合旗靡轍亂怒螳之衆一空　偶渠魁逭¶
獨栁之誅而醜類無隻輪之返　遺種齒寒逺荒膽落¶
　西戎即叙我武惟&KR0045;　屈此羣醜同我太平　摧困¶
獸之鬭心碎拒螳之怒臂　草木為兵椒蘭比德　烝¶
徒被羽而鷹揚强敵望風而獸駭　鸛鵝纔列梟獍¶
<pb:KR3k0032_WYG_193-48b>¶
大奔　蒼兕既馳長蛇自翦　萬里尅期五道並入¶
偃月疏營浮雲冩陣　提劒風驅援旗電掃　導彼前¶
茅乘兹破竹　積甲齊山封尸築觀　勢如解籜事等¶
摧枯　千里貔虎之營百里龍蛇之陳沸若雲海聚如¶
雪山　使恃固之壘遽復于隍將領之渠盡衿其甲¶
䇿備火攻威同電掃　殪角如羊破胷若蝨　羣帥稟¶
命中權戒嚴掎角相因初設險於三覆竒正合發俄獻¶
功于七擒　王師鼓行窮冦席卷　傾枳棘之巢待擒¶
<pb:KR3k0032_WYG_193-49a>¶
祅鳥决潢汙之水以捕涸鱗　天助神兵人生勇氣¶
伏三紀之逋誅成九衢之壯觀　纔聞儳鼓已見靡旗¶
　長蛇之首尾如截應接自難狡兔之窟穴已焚死亡¶
無所　困雖猶鬬亂不能軍　軍營對日兵氣浮天¶
闕鞏之甲犀兕七重艅艎之船舳艫千里　塞丹浦之¶
遥源拔緑林之奥本　聚米而山川可料變幟而壁壘¶
盡傾　吳鉤楚練照耀隂山冀馬燕犀張皇窮漠　運¶
其長䇿悉心而效六竒接以短兵指掌而論七縱　箠¶
<pb:KR3k0032_WYG_193-49b>¶
塞長河泥封函谷　衛霍之襲葷允異道而征辛趙之¶
撃䍐羌兩從其請　甌脫不守髦頭匿光　遺械如草¶
流膏成川　千里煙塵百道旗鼓　漏網得逸擐甲復¶
來恥於生降窮以死決　猶逃宻網尚反隻輪　且稽¶
分體未即然臍　舉天畢以掩暴傾雲漢而滌氛　月¶
壘連營雲旗蔽野　未展鷹揚已皆魚爛　受命中軍¶
習流下瀨　迅騎追風精甲耀日　數其擢髪之愆成¶
於屈指之計　月羽紛登雲衝震發冞入其阻大殱厥¶
<pb:KR3k0032_WYG_193-50a>¶
家¶
　　　歸美¶
天授宏略神輸祕圖　動九天之上以發謀見萬里之¶
外而制勝　上帝臨而無貳無虞三事就而不留不處¶
敷奏其勇遹駿有聲　師出以律載纉武功兵義者王¶
恭行天罰　誕敷文德肅將天威　明明廟謨矯矯王¶
造　布昭湯武遹駿文聲　威極雷霆謀究造化潜運¶
睿筭獨决神機　窮天盡地皆為壽域之人赤子秀眉¶
<pb:KR3k0032_WYG_193-50b>¶
共老止戈之代　蓄睿筭於霄漢之表畫聖謨於造化¶
之先　用仁義為干戈以恩信為疆場　用瀛漠為四¶
守統華夏為一家　天所助者順也臣何力之有焉¶
賴天之靈敵王所愾　民所欲而天必從君之訓而臣¶
何力　舜敷文德七旬舞于兩階周駕戎車一月至于¶
三㨗　下神兵於九天决睿圖於萬里　天保以上治¶
内下武之聲繼文　用充國金城之略過伏波銅柱之¶
封　有常而立武事不戰而屈人兵　郤獻何力敢推¶
<pb:KR3k0032_WYG_193-51a>¶
羣帥之功叔向有言實在明君之德　不待橫草之功¶
共成破竹之勢　王奮厥武彼烏敢當天誘其&KR0454;我得¶
多筭　奏鐃歌而祀清廟告于文人稱夀斚而御端闈¶
明示得意　臣何力焉君之訓也　役無再舉慶不一¶
書　乏吉甫之文武缺郤縠之詩書此皆諸將叶心羣¶
帥宣力　北辰居而星共大風起而雲飛　乾健天行¶
夬揚號厲　正今日鯨鯢之僇絶異時蛇豕之妖　共¶
集堂堂之陳用成善善之功　天地合謀&KR0017;神助伐¶
<pb:KR3k0032_WYG_193-51b>¶
法天立道與神為謀　布昭聖武充㩜威神　武庫韜¶
戈戎亭徹&KR0049;百蠻奔走南踰銅鼓之鄉萬里謳謡西出¶
玉闗之路　鏤靈山而梁孫原釁溫禺而染尸逐　動¶
罔不吉戰比有功　室家慶商后之來蘇父老喜漢儀¶
之復見　華封祝堯兆皇基於千載夷歌頌漢美王澤¶
於三章　惟皇天全付所覆率寧人有指之疆　一成¶
祀夏力圖宗廟之安三户亡秦胥慰人神之望　時龍¶
御漢方開有道之符月馬飲江亟底自焚之禍　歌狸¶
<pb:KR3k0032_WYG_193-52a>¶
首而息射詠杕杜以勞師　甲兵不試豈月三㨗之足¶
多土宇昄章笑日百里之猶陋　皇威天覆辨職方九¶
州之圖聖敬日躋朝明堂四門之位舞干羽而有苖格¶
獻&KR0027;象而淮夷來　是伐是肆于理于疆　聖筭先定¶
王誅不留　成筭自天歡聲屬海　睿筭中潛神威外¶
憺　成破竹之勢奏采薇之詩　不疾而速(又作得/道多助)惟¶
斷乃成　見漢武節布唐陽春　鋪淮濆嘽王旅已觀¶
因壘之降伐玁狁奏膚公佇見犂庭之舉　告清廟以¶
<pb:KR3k0032_WYG_193-52b>¶
獻俘即正藁街之僇坐明堂而受計盡還葱嶺之圖¶
蠻荆率服初無方叔之壯猶江漢既平行對宣王之令¶
聞　民勞汔可小康甫迓升平之運胡滅誠為大慶願¶
臻混壹之期　接千嵗之統上萬年之觴　有常德立¶
武事以成功告神明　表西郊之道示無萬里之行舉¶
外廷之觴更上億年之壽　舞兩階之羽幸親睹於苖征¶
上萬年之觴顧莫陪於虎拜　罷七旬之干羽收六月¶
之車徒　再造可封之俗因櫜不戰之弓　守在四夷¶
<pb:KR3k0032_WYG_193-53a>¶
對揚萬壽　左執律右秉鉞願先周樂之容東漸海西¶
被沙兼紀禹功之盛　受俘而獻太廟于以慰在天之¶
靈盛醢以賜諸侯庻幾示為臣之戒　不以賊遺君父¶
已殄凶殘凡克敵示子孫毋忘勲伐　有德以立武事¶
稽首以揚王休　脩我戎而整六師矢文德而洽四國¶
　制軍而糾邦國飲至而昭文章　道德成乎安强已¶
覿靈臺之偃伯政刑脩於間暇豈復潢池之弄兵　赤¶
眉已破逺踰漢光再造之勲淮夷攸鋪願紀周后中興¶
<pb:KR3k0032_WYG_193-53b>¶
之雅　布昭聖武對揚王休　將從天落兵若山行¶
揚兵九天之上决勝千里之中　奉威懐之命以律而¶
臧兼夷夏之師在和而克　臣妾兆民庭衢六合　破¶
碎戎膽振騰天威　百蠻成冠帶之鄉五兵為耒耜之¶
器　拯遺甿於溝瀆非聖不能掃餘沴以雪霜非天不¶
可　臨斬戎王將置稾街之下提封漢境願窮葱嶺之¶
西　雷聲龍見地闢天開　履至尊而制六合征弗庭¶
而綏兆民　天生五材誰能去兵武有七德所以禁暴¶
<pb:KR3k0032_WYG_193-54a>¶
　至諴感神苖民於焉格舜常德立武徐土所以歸周¶
　圖上金城之略生入玉門之闗　所亡少少益辦多¶
多　天落妖彗風摧陣雲　援枹不待於五申破竹遂¶
成於三㨗　時雨霈戎軒之㨗迅霆擢賊壘之堅　聞¶
爼豆未學軍旅之事聽鼓鼙則思將帥之臣　聖謨洋¶
洋㳫授折衝之略虎臣矯矯共懐敵愾之忠　重整漢¶
儀再隆周道　舂長狄之喉繋郅支之頸　有常以立¶
武事一舉而空朔庭　虎士説劒龍庭聽笳　運竒堂¶
<pb:KR3k0032_WYG_193-54b>¶
上之兵制勝目中之衆　萬里掃邉顧牧馬不敢南下¶
一時來享將諸侯復㑹東都　天保以上采薇以下治¶
具畢張濮鈆于北祝栗于南王猶允塞　天道先德而¶
後刑王師有征而無戰　武先七德守在四夷　取若¶
拾遺役無再舉　襲冠帶而要衣裳戢干戈而櫜弓矢¶
　　　起句¶
經武七徳尤先禁暴以安民為邦百年然後勝殘而去¶
殺　天無二日土無二王田有一成衆有一旅　文武¶
<pb:KR3k0032_WYG_193-55a>¶
之道未墜於地陵律之罪上通於天¶
　¶
　¶
　¶
　¶
　¶
　¶
　¶
<pb:KR3k0032_WYG_193-55b>¶
　¶
　¶
　¶
　¶
　¶
　¶
　¶
　玉海卷一百九十三下¶
