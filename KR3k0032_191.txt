<pb:KR3k0032_WYG_191-1a>¶
欽定四庫全書¶
　玉海卷一百九十一¶
　　　　　　　　　　　　宋　王應麟　撰¶
　兵捷¶
　　兵捷　露布(三/)¶
　　　唐左翊衛郎將俘車鼻可汗¶
髙宗紀貞觀二十三年十一月乙丑左翊衛郎將(傳及/通鑑)¶
(云右驍/衛郎將)髙偘伐突厥永徽元年六月偘及突厥戰金山¶
<pb:KR3k0032_WYG_191-1b>¶
敗之九月癸卯俘車鼻可汗以獻　傳車鼻突利部人¶
名斛勃世為小可汗薛延陀將殺之乃竄金山之北三¶
垂斗絶惟一靣容車騎勝兵三萬自稱乙注車鼻可汗¶
距長安萬里延陀衰埶益張貞觀二十一年十一月遣¶
子獻方物且請入朝帝遣將軍安調遮郎將韓華迎之¶
車鼻無入朝意華鬬死調遮被殺帝怒二十三年遣偘¶
發囘紇僕骨兵擊之大酋長歌邏祿等降永徽元年偘¶
師至阿息山部落不肯戰車鼻從數百騎走偘帥精騎¶
<pb:KR3k0032_WYG_191-2a>¶
追至金山獲之獻京師髙宗責曰罪當死然先帝獲酋¶
長必宥之乃釋縳數俘社廟見昭陵處其衆鬱督軍山¶
建狼山都督府綂之其子羯漫陀降建新黎州使領其¶
衆葛邏祿三族皆内屬突厥盡為封疆臣矣¶
　　　唐左領軍將軍行軍總管破白水蠻¶
紀永徽二年八月己卯白水蠻寇邊左領軍將軍趙孝¶
祖為郎州道行軍總管以伐之十一月戰于羅仵&KR0049;山¶
敗之三年四月庚寅又敗之　按南蠻&KR0019;有顯養東魯¶
<pb:KR3k0032_WYG_191-2b>¶
諸蠻永徽三年與胡叢皆叛以曹繼叔為巂州道行軍¶
總管戰斜山拔十餘城斬首七百獲馬㹈牛萬五千¶
　　　唐伊麗道行軍大總管俘賀魯臨軒受俘¶
紀永徽二年正月乙卯瑶池都督阿史那賀魯叛六年¶
五月癸未程知節為葱山道行軍大總管以伐賀魯顯¶
慶元年八月辛丑程知節及賀魯戰敗之九月癸未又¶
敗之二年閏正月庚戌以右屯衛將軍蘇定方為伊麗¶
道行軍總管以伐賀魯十二月丁巳蘇定方敗賀魯于¶
<pb:KR3k0032_WYG_191-3a>¶
金牙山執之三年十一月甲午蘇定方俘賀魯以獻¶
通鑑髙宗顯慶二年蘇定方擊西突厥沙鉢羅可汗至¶
金山北擊處木昆部大破之其俟斤嬾獨祿等帥萬餘¶
帳來降定方撫之發其千騎與俱右領軍郎將薛仁貴¶
上言泥孰部素不伏賀魯為賀魯所破虜其妻子今唐¶
兵有破賀魯諸部得泥孰妻子者宜歸之仍加賜賚使¶
彼眀知賀魯為賊而大唐為之父母則人致其死不遺¶
力矣泥孰喜請從軍共擊賀魯定方至曳咥河西沙鉢¶
<pb:KR3k0032_WYG_191-3b>¶
羅帥十姓兵十萬來拒戰定方唐兵及囘紇萬餘人擊¶
之沙鉢羅輕定方兵少直進圍之定方令歩兵據南原¶
攅矟外向自將騎兵陳於北原沙鉢羅大敗追奔三十¶
里斬獲數萬人眀日勒兵復進於是胡祿屋等五弩失¶
畢悉衆來降沙鉢羅獨與處木昆屈律啜數百騎西走¶
時阿史那歩真出南道五咄陸部落聞沙鉢羅敗皆詣¶
歩真降定方乃命蕭嗣業囘紇婆閏將胡兵趨邪羅斯¶
川追沙鉢羅定方與任雅相將新附之衆繼之㑹大雪¶
<pb:KR3k0032_WYG_191-4a>¶
平地二尺軍中咸請俟晴而行定方曰虜恃雪深謂我¶
不能進必休息士馬亟追之可及若緩之彼遁逃浸逺¶
不可復追省日兼功在此時矣乃蹋雪晝夜兼行所過¶
收其部衆至雙河與阿史那彌射歩真兵合去沙鉢羅¶
所居二百里布陣長驅徑至其牙帳沙鉢羅與其徒將¶
獵定方掩其不備縱兵擊之斬獲數萬人得其鼓纛沙¶
鉢羅與其子咥運婿閻啜等脱走趨石國定方於是息¶
兵諸部各歸其所居通道路置郵驛掩骸骨問疾苦畫¶
<pb:KR3k0032_WYG_191-4b>¶
疆場復生業凡為沙鉢羅所掠者悉括還之十姓安堵¶
如故乃命蕭嗣業將兵追沙鉢羅定方引軍還沙鉢羅¶
至石國西北蘇咄城人馬饑乏遣人齎珍寳入城市馬¶
城主伊沮逹官詐具酒食出迎誘之入閉門執之送于¶
石國蕭嗣業至石國石國人以沙鉢羅授之　蘇定方¶
傳從程知節征賀魯至鷹婆川賀魯率精騎五百馳擣¶
賊衆大潰擢定方伊麗道行軍總管復征賀魯以任雅¶
相囘紇婆潤為副出金山北先擊處木昆部(云云同/通鑑)賀¶
<pb:KR3k0032_WYG_191-5a>¶
魯奔石國為所拘彌射子元爽以兵與嗣業㑹縳賀魯¶
以還由是修亭障列蹊隧定疆畛問疾苦唐之州縣極¶
四海矣髙宗臨軒定方戎服奉賀魯以獻䇿功行賞¶
賀魯傳本西突厥㸃宻可汗五世孫也始阿史那歩真¶
來歸國咄陸可汗以賀魯為葉䕶代歩真居多邏斯川¶
咄陸失國(貞觀十/六年)乙毘射匱可汗以兵廹逐賀魯無常¶
居部多散亡有執舍地三種以賀魯無罪往請可汗可¶
汗怒欲誅之乃與三種内附(二十二年/四月乙亥)太宗優撫之累¶
<pb:KR3k0032_WYG_191-5b>¶
擢左驍衛大將軍瑶池都督(二十三年/二月戊子)處其部於庭州¶
莫賀城宻招擕散廬幕益衆帝方崩即謀取西廷二州¶
刺史駱&KR0042;義以聞(永徽/二年)髙宗令賀魯遣子咥運入宿衛¶
帝遣還咥運即勸賀魯引而西取咄陸可汗故地建牙¶
于雙河千泉自號沙鉢羅可汗遂綂咄陸弩失畢十姓¶
以咥運為莫賀啜葉䕶宼定州敗數縣殺掠數千人去¶
髙宗乃詔梁建方契苾何力為弓月道行軍總管與髙¶
徳逸薩孤吴仁等討之然但能破處月永徽四年又以¶
<pb:KR3k0032_WYG_191-6a>¶
程知節為葱山道行軍大總管擊之斬獲雖衆亦未得¶
其要領至是乃遣定方為伊麗道行軍大總管率衆窮¶
討定方以精騎至曳咥河西撃處木昆破之賀魯與十¶
姓兵十萬騎來拒定方以萬人破之俘斬二萬衆乗勝¶
逐北至賀魯牙二百里陣而行抵金牙山縱兵破其牙¶
俘數萬人賀魯跳度伊麗水定方追至碎葉水盡奪其¶
衆賀魯將奔鼠耨設至石國蘇咄城城主伊湼逹干迎¶
之既入拘送石國㑹蕭嗣業兵至取之乃悉散諸部兵¶
<pb:KR3k0032_WYG_191-6b>¶
開道置驛收露胔問人疾苦賀魯所掠悉還之西域平¶
髙宗命執賀魯獻昭陵赦弗誅¶
　　　唐沙磚道行軍總管破奚契丹¶
紀顯慶五年五月戊辰定襄都督阿史徳樞賔為總管¶
伐契丹十二月壬午及奚契丹戰敗之　通鑑四月戊¶
午樞賔及延陀梯真李合珠並為冷岍道行軍總管各¶
將所部討叛奚奚降更以樞賔等出砂磚道討契丹擒¶
其松漠都督阿卜固獻東都　薛仁貴傳與辛文陵破¶
<pb:KR3k0032_WYG_191-7a>¶
契丹于黒山執其王阿卜固獻東都¶
　　　唐左驍衛大將軍安撫大使俘都曼乾陽殿受¶
　　　俘¶
紀顯慶四年十一月癸亥賀魯部悉結闕俟斤都曼冦¶
邊蘇定方為安撫大使以伐之五年正月癸卯俘都曼¶
以獻　通鑑顯慶四年思結俟斤都曼帥疏勒朱俱波¶
竭槃陀三國反擊破于闐十一月癸亥以左驍衛大將¶
軍蘇定方為安撫大使以討之蘇定方軍至業葉水思¶
<pb:KR3k0032_WYG_191-7b>¶
結保馬頭川定方選精兵萬人騎三千疋馳往襲之一¶
日一夜行三百里詰旦至城下都曼敗退保其城及暮¶
諸軍繼至遂圍之都曼懼而出降五年春正月定方獻¶
俘於乾陽殿法司請誅都曼定方請曰臣許以不死故¶
都曼來降願匄其餘生上曰朕屈法以全卿之信乃免¶
之葱嶺以西遂定¶
　　　唐神丘道行軍大總管蘇定方俘百濟¶
紀顯慶五年三月辛亥右武衛大將軍蘇定方為神丘¶
<pb:KR3k0032_WYG_191-8a>¶
道行軍大總管新羅王金春秋為嵎夷道行軍總管率¶
三將軍及新羅兵以伐百濟八月庚辰蘇定方及百濟¶
戰敗之十二月戊戌蘇定方俘百濟王以獻　通鑑顯¶
慶五年百濟恃髙麗之援數侵新羅新羅王春秋上表¶
求救三月辛亥以左武衛大將軍蘇定方為神丘道行¶
軍大總管帥左驍騎將軍劉伯英等水陸十萬以伐百¶
濟以春秋為嵎夷道行軍總管將新羅之衆與之合埶¶
八月定方引軍自成山濟海百濟㨿熊津江口以拒之¶
<pb:KR3k0032_WYG_191-8b>¶
定方進擊破之百濟死者數千人餘皆潰走定方水陸¶
齊進直趨真都城未至二十餘里百濟傾國來戰大破¶
之殺萬餘人追奔入其郭百濟王義慈及太子隆逃北¶
境定方進圍其城義慈次子泰自立為王帥衆固守隆¶
子文思曰王與太子皆死而叔季擁兵自王借使能却¶
唐兵我父子必不全矣遂率左右踰城來降百姓皆從¶
之泰不能止定方命軍士登城立幟泰窘廹開門請命¶
於是義慈隆及諸城主皆降百濟故有五部分綂三十¶
<pb:KR3k0032_WYG_191-9a>¶
七郡二百城七十六萬户詔以其地置熊津等五都督¶
府以其酋長為都督刺史十一月戊戌朔上御則天門¶
樓受百濟俘自其王義慈以下皆釋之　蘇定方傳定¶
方為神丘道大總管(定方/名烈)率師討百濟自成山濟海至¶
熊津口賊瀕江屯兵定方出左涯乘山而陳與之戰賊¶
敗死數千王師乘潮而上舳艫銜尾進鼓而譟定方將¶
歩騎夾引直趨真都城賊傾國來酣戰破之殺虜萬人¶
乘勝入其郛王義慈及太子隆北走定方進圍其城義¶
<pb:KR3k0032_WYG_191-9b>¶
慈子泰自立為王率衆固守義慈之孫文思率左右縋¶
城下人多從之泰不能止定方使士登城建唐旗幟於¶
是泰開門請命其將植與義慈降隆及諸城送欵百濟¶
平俘義慈隆泰以獻(定方滅三國/皆生執其王)　東夷傳百濟扶餘¶
别種也濵海之陽直京師六千里而贏武徳四年其王¶
扶餘璋遣使獻果下馬自是朝貢髙祖册為帶方郡王¶
後五年訟髙麗梗貢道太宗貞觀初遣使平其怨又與¶
新羅世仇數相侵帝賜璽書令忘前怨璋奉表謝然亦¶
<pb:KR3k0032_WYG_191-10a>¶
兵不止再遣使入朝上優勞之十五年璋死太宗册其¶
子義慈為柱國紹王其國明年與髙麗連和伐新羅取¶
四十餘城又謀取党項城絶貢道新羅告急帝遣司農¶
丞相里元奬齎詔解諭之聞帝親討髙麗乃間取新羅¶
七城久之又奪十餘城因不朝貢髙宗立乃遣使來帝¶
詔義慈還新羅城永徽六年新羅訴髙麗百濟靺鞨取¶
北境三十城顯慶五年乃詔左衛大將軍蘇定方率將¶
軍劉伯英馮士貴龎孝恭等發新羅兵討之自成山濟¶
<pb:KR3k0032_WYG_191-10b>¶
海百濟守熊津口定方縱擊敗之王師乘潮㠶以進趨¶
真都城虜悉衆拒復破之斬首萬餘級拔其城義慈挾¶
太子隆走北鄙定方圍之次子泰自立為王(云云同/通鑑)定¶
方令士超堞立幟泰開門降遂執義慈隆及小王孝演¶
酋長五十八人送京師(一本云十一月定方執義慈/等案紀當在十二月必誤)平¶
其國五部三十七郡二百城户七十六萬乃析置熊津¶
馬韓東明金漣徳安五都督府¶
　　　唐鐵勒道行軍大總管破鐵勒¶
<pb:KR3k0032_WYG_191-11a>¶
紀龍朔元年十月癸酉鄭仁泰為鐵勒道行軍大總管¶
蕭嗣業為仙蕚道行軍大總管阿史那忠為長岑道行¶
軍大總管以伐鐵勒二年三月庚寅仁泰及鐡勒戰于¶
天山大敗之(三年正月仁泰/討餘種平之)　薛仁貴傳九姓衆十餘¶
萬令驍騎數十來戰仁貴發三矢殺三人軍中歌曰將¶
軍三箭定天山將士長歌入漢闗　㑹要乾封元年三¶
月鐵勒道行軍大總管右武衛大將軍鄭仁泰左武衛¶
將軍薛仁貴破鐵勒之衆于天山¶
<pb:KR3k0032_WYG_191-11b>¶
　　　唐熊津道行軍總管破百濟¶
紀龍朔二年七月戊子右威衛將軍孫仁師為熊津道¶
行軍總管伐百濟三年九月戊子仁師及百濟戰于白¶
江敗之　通鑑龍朔元年初蘇定方既平百濟留其將¶
劉仁願守百濟府城又以左衛中郎將王文度為熊津¶
都督撫其餘衆文度濟海而卒百濟僧道琛故將福信¶
聚衆據周留城迎故王子豐於倭國而立之引兵圍仁¶
願於府城詔起劉仁軌檢校帶方州刺史將文度之衆¶
<pb:KR3k0032_WYG_191-12a>¶
便道發新羅兵以救仁願仁軌喜曰天將富貴此翁矣¶
於州司請唐厯及廟諱而行曰吾欲掃平東夷頒大唐¶
正朔于海表仁軌御軍嚴整轉鬬而前所向皆平下百¶
濟立兩柵於熊津江口仁軌與新羅兵合擊破之殺溺¶
死者萬餘人道琛等乃釋府城之圍退保任存城新羅¶
糧盡引還道琛自稱領軍將軍福信自稱霜岑將軍招¶
集徒衆其埶益張仁軌衆少與仁願合軍休息士卒二¶
年秋七月丁巳仁願仁軌大破百濟於熊津之東拔真¶
<pb:KR3k0032_WYG_191-12b>¶
峴城初仁願仁軌等屯津熊城上與之敕書以平壤軍¶
囘一城不可獨固冝拔就新羅若金法敏藉卿留鎮宜¶
且停彼若其不湏即宜泛海還也將士咸欲西歸仁軌¶
曰人臣徇公家之利有死無貳豈得先念其私主上欲¶
滅髙麗故先誅百濟留兵守之制其心腹雖餘冦充斥¶
而守備甚嚴宜厲兵秣馬擊其不意理無不克既捷之¶
後士卒心安然後分兵據險開張形埶飛表以聞更求¶
益兵朝廷知其有成必命將出師聲援才接凶醜自殱¶
<pb:KR3k0032_WYG_191-13a>¶
非直不棄成功實亦永清海表今平壤之軍既還熊津¶
又拔則百濟餘燼不日更興髙麗逋冦何時可滅今且¶
以一城之地居敵中央茍或動足即為禽虜縱入新羅¶
亦為羈客脱不如意悔不可追况福信殘虐君臣猜離¶
行相屠戮正宜堅守觀變乘便取之不可動也衆從之¶
時百濟王豐與福信等以仁願等孤城無援遣使謂之¶
曰大使等何時西還當遣相送仁願仁軌知其無備忽¶
出擊之拔其支羅城及尹城太山沙井等柵殺獲甚衆¶
<pb:KR3k0032_WYG_191-13b>¶
分兵守之仁軌伺其稍懈引新羅兵夜傅城下攀草而¶
上比明入據其城遂通新羅運糧之路仁願乃奏請益¶
兵詔發淄青萊海之兵七千人以赴熊津福信専權與¶
百濟王豐浸相猜忌福信稱疾卧於室欲俟豐問病而¶
殺之豐知之帥親信襲殺福信遣使詣髙麗倭國乞師¶
以拒唐兵三年九月戊午熊津道行軍總管右威衛將¶
軍孫仁師等破百濟餘衆及倭兵于白江拔其周留城¶
初劉仁願劉仁軌既克真峴城詔孫仁師將兵浮海助¶
<pb:KR3k0032_WYG_191-14a>¶
之百濟王豐南引倭人以拒唐兵仁師與仁願仁軌合¶
軍埶大振諸將以加林城水陸之衝欲先攻之仁軌曰¶
加林險固急攻則傷士緩之則曠日持久周留城虜之¶
巢穴羣凶所聚除惡務本宜先攻之若克周留諸城自¶
下於是仁師仁願與新羅王法敏將陸軍以進仁軌與¶
别將杜爽扶餘隆將水軍及糧船自熊津入白江以㑹¶
陸軍同趨周留城遇倭兵于白江口四戰皆捷焚其舟¶
四百艘烟熖灼天海水皆赤王豐脱身奔髙麗王子忠¶
<pb:KR3k0032_WYG_191-14b>¶
勝忠志等帥衆降百濟盡平惟别帥遲受信據任存城¶
不下仁軌使黒齒常之沙咤相如攻任存城拔之遲受¶
信棄妻子奔髙麗詔留劉仁軌將兵鎮百濟召孫仁師¶
劉仁願還百濟兵火之餘比屋彫殘僵尸滿野仁軌始¶
命瘞骸骨籍戸口理村聚置官長通道塗立橋梁補隄¶
堰復陂塘課耕桑賑貧乏養孤老立唐社稷頒正朔及¶
廟諱百濟大悦闔境各安其業(金石錄有百濟班師碑/麟徳元年馬大斌撰)¶
　　　唐遼東道行臺大總管李勣俘髙麗獻俘昭陵¶
<pb:KR3k0032_WYG_191-15a>¶
　　　檄髙麗含元殿數俘¶
紀乾封元年十二月己酉李勣為遼東道行臺大總管¶
率六總管兵以伐髙麗二年八月辛未李勣及髙麗戰¶
于新城敗之總章元年二月壬午李勣敗髙麗克扶餘¶
南蘇木底蒼城巖城九月癸巳李勣敗髙麗王髙藏執¶
之十二月丁巳俘髙藏以獻(丁夘郊祭以髙麗平謝/成于天己巳謁太廟)¶
髙麗傳髙麗扶餘别種其地本周箕子之國漢樂浪&KR0007;¶
菟郡貞觀中葢蘇文弑其君髙建武而立其弟之子藏¶
<pb:KR3k0032_WYG_191-15b>¶
為王自為莫離支専國帝聞自討之貞觀十九年破髙¶
麗于駐蹕山攻安市城不克班師(其詳見駐/蹕山叚)二十一年¶
三月詔牛進逹李勣等伐髙麗取石城而還二十二年¶
詔薛萬徹等伐髙麗圍泊灼城斬大酋一破其援兵三¶
萬乃還帝與長孫無忌計曰髙麗困吾師之入不勝敝¶
矣明年以三十萬衆公為大總管一舉可滅也乃詔劒¶
南大治船儲糧械於三山浦烏胡島越州治大艎偶舫¶
以待㑹帝崩乃罷永徽五年藏以靺鞨兵攻契丹大風¶
<pb:KR3k0032_WYG_191-16a>¶
矢還激大敗契丹遣使告捷髙宗為露布于朝六年新¶
羅訴髙麗靺鞨奪三十六城有詔程名振蘇定方帥師¶
討之(三月/乙丑)至新城敗髙麗兵而還(五月壬午戰于/貴端水敗之)顯慶¶
三年復遣名振率薛仁貴攻之未能克(六月壬子/拔赤烽鎮)後二¶
年(五年十二/月壬午)天子已平百濟乃以左驍騎大將軍契苾¶
何力右武衛大將軍蘇定方率諸將討之龍朔元年八¶
月(甲/戌)定方破虜于浿江奪馬邑山遂圍平壤明年龎孝¶
恭以嶺南兵壁蛇水葢蘇文攻之舉軍沒定方解而歸¶
<pb:KR3k0032_WYG_191-16b>¶
乾封元年蓋蘇文死子男生代為莫離支與弟男建男¶
産相怨男生據國内城遣子獻誠入朝求救蓋蘇文弟¶
亦請割地降六月(壬/寅)乃詔契苾何力為遼東道安撫大¶
使龎同善髙偘為行軍總管左武衛大將薛仁貴左監¶
門將軍李謹行殿而行九月同善破髙麗兵男生帥師¶
來㑹十月詔以李勣為遼東道行軍大總管兼安撫大¶
使與何力同善并力詔獨孤卿雲由鴨綠道郭待封積¶
利道劉仁願畢列道金待問海谷道並為行軍總管受¶
<pb:KR3k0032_WYG_191-17a>¶
勣節度明年正月勣次新城合諸將謀曰新城賊西鄙¶
不先圖餘城未易下遂壁西南山臨城城人縳戎酋出¶
降勣進拔城十有六郭待封以舟師濟海南趨平壤三¶
年(乾封三年即/總章元年)二月勣率仁貴拔扶餘城它城三十皆¶
納欵同善偘守新城男建遣兵襲之仁貴救偘戰金山¶
不勝髙麗鼓而進鋭甚仁貴横擊大破之斬首五萬級¶
拔南蘇木底蒼巖三城引兵略地與勣㑹侍御史賈言¶
忠計事還帝問軍中云何對曰必克昔先帝問罪所以¶
<pb:KR3k0032_WYG_191-17b>¶
不得志者虜未有釁也今男生兄弟䦧很為我鄉道虜¶
之情偽我盡知之將忠士力臣故曰必克且髙麗秘記¶
曰不及九百年當有八十大將滅之髙氏自漢有國今¶
九百年勣年八十矣虜仍荐飢地震裂狼狐入城蚡穴¶
於門人心危駭是行不再舉矣男建以兵五萬襲扶餘¶
勣破之薩賀水上斬首五千級俘口三萬器械牛馬稱¶
之進拔大行城契苾何力㑹勣軍鴨綠拔辱夷城悉師¶
圍平壤九月藏遣男産率首領百人降且請入朝男建¶
<pb:KR3k0032_WYG_191-18a>¶
猶固守出戰數北大將浮屠信誠遣諜約内應門啓兵¶
譟而入男建自刺執藏男建等收凡五部百七十六城¶
户六十九萬詔勣獻俘昭陵十二月(丁/巳)帝御含章殿引¶
見勣等數俘于庭赦藏為司平太常伯男産司宰少卿¶
投男建黔州剖其地為都督府者九州二十四縣百復¶
置安東都護府(咸亨元年四月其酋鉗牟岑反立安舜/為王庚午詔髙偘為東州道李謹行燕)¶
(山道行軍總管討之二年七月乙未朔偘破之安市城/三年十二月又敗之泉山俘新羅援兵二千四年閏五)¶
(月謹行破之於發盧河/俘馘萬計凡四年乃平)　薛仁貴傳乾封初髙麗泉男¶
<pb:KR3k0032_WYG_191-18b>¶
生内附遣將軍龎同善髙偘往慰納弟男建率國人拒¶
弗納乃詔仁貴率師援送同善至新城夜為虜襲仁貴¶
擊之斬數百級同善進次金山衂虜虜不敢前髙麗乘¶
勝進仁貴擊之凡數百級衆即潰斬馘五千拔南蘇木¶
底蒼巖三城遂㑹男生軍仁貴負鋭提卒二千進攻扶¶
餘城諸將以兵寡勸止仁貴曰在善用不在衆殺賊萬¶
餘人拔其城與李勣軍合扶餘既降它四十城相連送¶
欵威震遼海有詔仁貴率兵二萬與仁軌鎮平壤拜安¶
<pb:KR3k0032_WYG_191-19a>¶
東都䕶移治新城撫孤制盗隨才任職髙麗士衆皆欣¶
然忘亡　元萬頃&KR0019;從李勣征髙麗管書記使萬頃草¶
檄責髙麗　契苾何力&KR0019;率兵五十萬先趨平壤勣繼¶
進攻凡一月拔之虜其王以獻¶
　　　唐姚州道行軍總管平姚州蠻¶
紀咸亨三年正月辛五姚州蠻寇邊太子右衛副率梁¶
積壽為姚州道行軍總管以伐之　&KR0019;姚州境有永昌¶
蠻咸亨三年叛髙宗以梁積壽為總管討平之　中宗¶
<pb:KR3k0032_WYG_191-19b>¶
紀景龍元年六月戊子吐蕃及姚州蠻寇邊姚巂道討¶
擊使唐九徴敗之　㑹要神功元年閏十月蜀州刺史¶
張柬之上表曰姚州古哀牢國光武季年始請内屬諸¶
葛破南中使渠帥統之不置漢官不留鎮守龍朔中武¶
陵簿石子仁奏置姚州(麟徳元年五/月八日置)其後將軍李義總¶
往征郎將劉惠戰死州遂廢垂拱四年王善寳又請置¶
州延載中司馬成琛更置瀘南七鎮戍以蜀兵自是蜀¶
中騷擾乞罷姚州&KR0032;巂府不納　駱賔王集姚州道破¶
<pb:KR3k0032_WYG_191-20a>¶
諾波弄楊䖍露布浮竹遺嗣沉木餘苖地接冉駹詞屢¶
殫於喻蜀俗通槃瓠聲不輟於吠堯又破設蒙儉露布¶
竹浮三節肇興外域之源木化九隆頗為中國之患三¶
年疲衆徒聞定莋之譏五月出師未息渡瀘之役鄭純¶
之化不追孟獲之風逾扇　黄龍之約白馬之盟¶
　　　唐雞林道行軍大總管敗新羅¶
紀上元元年二月壬午劉仁軌為雞林道行軍大總管¶
以伐新羅二年二月戰于七重城敗之　通鑑上元元¶
<pb:KR3k0032_WYG_191-20b>¶
年春正月(紀二/月)壬午以左庻子同中書門下三品劉仁¶
軌為雞林道大總管衛尉卿李㢸右領軍大將軍李謹¶
行副之發兵討新羅時新羅王法敏既納髙麗叛衆又¶
據百濟故地使人守之上大怒詔削法敏官爵其弟右¶
驍衛員外大將軍臨海郡公仁問在京師立以為新羅¶
王使歸國二年二月劉仁軌大敗新羅之衆於七重城¶
又使靺鞨浮海畧新羅之南境斬獲甚衆仁軌引兵還¶
詔以李謹行為安東鎮撫大使屯新羅之買肖城以經¶
<pb:KR3k0032_WYG_191-21a>¶
畧之三戰皆捷新羅乃遣使入貢且謝罪上赦之復新¶
羅王法敏官爵金仁問中道而還改封臨海郡公　新¶
羅傳新羅弁韓苖裔也武徳四年王真平遣使入貢後¶
三年拜枉國封樂浪郡王貞觀五年獻雅樂更數世並¶
襲封為王龍朔元年以其國為雞林州大都督府授其¶
王法敏都督咸亨五年納髙麗叛衆畧百濟地守之帝¶
怒(云云/同上)　劉仁軌傳咸亨五年(即上元/元年)東伐新羅率兵¶
絶瓠蘆河攻大鎮七重城破之¶
<pb:KR3k0032_WYG_191-21b>¶
　　　唐吏部侍郎裴行儉執都支(碎葉城刻/石紀功)¶
紀調露元年六月辛亥吏部侍郎裴行儉伐西突厥九¶
月壬午裴行儉敗西突厥執其可汗都支(十一月癸未/帝親勞宴曰)¶
(行儉提孤軍深入萬里兵不血/刃叛黨禽夷可謂文武兼備矣)　&KR0019;咸亨二年阿史那¶
歩真死以西部突部酋阿史那都支為左驍衛大將軍¶
兼匐延都督以安輯其衆(四月/甲申)儀鳯二年乃自號十姓¶
可汗及李遮匐誘蕃落以動安西與吐蕃連和朝廷欲¶
討之行儉曰吐蕃叛渙方熾安可更生事西方今波斯¶
<pb:KR3k0032_WYG_191-22a>¶
王死其子泥湼師質京有如遣使立之即路出蕃若權¶
以制事可不勞而功也帝因詔行儉册送波斯王且為¶
安撫大食使至西州諸蕃郊迎行儉召豪傑千餘自隨¶
揚言大熱未可以進宜駐軍須秋都支覘知之不設備¶
行儉徐召四鎮酋長偽畋遊謂曰吾念此樂未始忘孰¶
能從吾獵者於是子弟願從者萬人乃隂勒部伍數日¶
倍道而進去都支帳十餘里先遣其所親問安否若外¶
閒暇非討襲者又使人趣召都支都支本與遮匐計及¶
<pb:KR3k0032_WYG_191-22b>¶
秋拒使者已而聞軍至倉卒不知所出率子弟五百餘¶
人詣營謁遂禽之是日&KR0019;契箭召諸部渠長悉來請命¶
並執送碎葉城簡精騎約齎襲遮匐道獲其使者釋之¶
俾諭其主遮匐乃降悉俘至京師將吏為刻石碎葉城¶
以紀功(王方翼築/碎葉城)¶
　　　唐定襄道行軍大總管裴行儉破泥孰可汗¶
　　　平突厥¶
通鑑髙宗調露元年冬十月單于大都䕶府突厥阿史¶
<pb:KR3k0032_WYG_191-23a>¶
徳温傅奉職二部俱反立阿史那泥孰匐為可汗單于¶
管二十四州酋長應之衆數十萬遣鴻臚卿單于大都¶
䕶府長史蕭嗣業左領軍衛將軍苑大智左千牛衛將¶
軍李景嘉等將兵討之嗣業等先戰屢捷因不設備㑹¶
大雪突厥夜襲其營嗣業狼狽拔營走衆遂大亂為虜¶
所敗死者不可勝數十一月癸未上宴裴行儉謂之曰¶
卿有文武兼資今授卿二職乃除禮部尚書兼檢校右¶
衛大將軍甲辰以行儉為定襄道行軍大總管將兵十¶
<pb:KR3k0032_WYG_191-23b>¶
八萬合西軍檢校豐州都督程務挺東軍幽州都督李¶
文暕總三十餘萬以討突厥並受行儉節度永隆元年¶
三月裴行儉大破突厥于黒山禽其酋長奉職可汗泥¶
孰匐為其下所殺以其首來降奉職既就禽餘黨走保¶
狼山詔戸部尚書崔知悌馳&KR0019;詣定襄宣慰將士且區¶
處餘冦行儉引軍還　紀調露元年十一月甲辰禮部¶
尚書裴行儉為定襄道行軍大總管以伐突厥永隆元¶
年三月戰于黒山敗之(開耀元年正月寇原慶二州癸/巳裴行儉為定襄道大總管以)¶
<pb:KR3k0032_WYG_191-24a>¶
(伐突厥閏七月庚申敗之九月壬戌裴行儉俘/突厥温傅可汗阿史那伏念以獻乙丑改元)　突厥¶
傳行儉既破虜於黒山其下斬泥孰匐以首降禽温傅¶
奉職以還餘衆保狼山永隆中温傅又迎頡利族子伏¶
念于夏州渡河立為可汗諸部響應明年遂寇原慶二¶
州復詔行儉總諸軍以曹懷舜李文暕副之壁代州之¶
陘口縱反間説伏念令與温傅相貳因遣兵擊伏念敗¶
之伏念與懷舜遇戰一日為伏念所敗伏念益北留輜¶
重妻子保金牙山㑹行儉縱單于鎮兵躡之伏念意王¶
<pb:KR3k0032_WYG_191-24b>¶
師不能逺不設備及兵至惶駭不得戰遂遣使間道詣¶
行儉且請縛温傅自效行儉祕不布宻以聞後數日煙¶
塵漲天而南温傅來降行儉虜送京師斬東市於是突¶
厥餘黨悉平帝悦遣户部尚書崔知悌勞軍¶
　　　唐河源軍經畧大使敗吐蕃¶
紀髙宗永隆元年七月己夘吐蕃寇河源辛巳左武衛¶
將軍黒齒常之為經畧大使開耀元年五月己丑及吐¶
蕃戰于良非川敗之　黒齒常之傳賛婆等入寇屯良¶
<pb:KR3k0032_WYG_191-25a>¶
非川常之為河源軍副使引精騎三千夜襲其軍斬二¶
千級獲羊馬數萬拜經畧大使建言河源當賊衝增兵¶
鎮守乃斥地置烽七十所墾田五千頃食衍士精永隆¶
二年贊婆營青海常之掩破之燒糧廥獲羊馬甲首不¶
貲(吐蕃傳賛婆復入良/非川常之撃走之)　武后紀長壽元年十月丙戌¶
武威道行軍總管王孝傑敗吐蕃克四鎮久視元年閏¶
七月丁酉吐蕃寇凉州隴右諸軍副大使唐休璟敗之¶
于洪源谷　吐蕃傳長壽元年武威總管王孝傑率西¶
<pb:KR3k0032_WYG_191-25b>¶
州都督唐休璟左武衛大將軍阿史那忠節擊吐蕃大¶
破其衆復取四鎮更置安西都䕶於&KR0027;兹以兵鎮守(唐/休)¶
(璟請復四鎮遂命王孝傑擊吐蕃勒㑹要/十一月一日復四鎮&KR0027;兹于闐疏  碎葉)　唐休璟傳¶
久視元年秋吐蕃大將麴莽布支率騎數萬寇凉州入¶
洪源谷休璟以兵數千臨髙望之被甲先登六戰皆克¶
斬二將獲首二千五百築京觀而還吐蕃來請和休璟¶
儒而知兵自碣石踰四鎮山川夷阻障塞之要皆能言¶
行師未嘗敗　證聖元年欽陵賛婆攻臨洮王孝傑¶
<pb:KR3k0032_WYG_191-26a>¶
戰素羅汗山虜敗還又攻凉州殺都督賛婆死遣¶
左肅政臺御史大夫魏元忠為隴右諸軍大總管¶
率大使唐休璟出討方虜攻凉州休璟擊之斬二¶
千級於是論彌薩來朝請和明年獻馬黄金求¶
昬¶
　　　唐&KR0050;州長史薛仁貴破突厥¶
通鑑永淳元年突厥餘黨骨篤祿元珍等據黒沙城寇¶
并州及單于府北境薛仁貴擊元珍于雲州大破之¶
<pb:KR3k0032_WYG_191-26b>¶
薛仁貴傳為&KR0050;州長史右領軍衛將軍檢校代州都督¶
率兵擊突厥元珍於雲州突厥問曰唐將為誰曰薛仁¶
貴突厥曰吾聞薛將軍流象州死矣安得復生仁貴免¶
胄見之突厥皆相視失色下馬羅拜稍稍遁去仁貴因¶
進擊大破之斬首萬級獲生口三萬牛羊稱是¶
　　　唐安西副都䕶敗突厥¶
紀永淳元年二月突厥車薄(十/姓)咽麫(三/姓)寇邊四月辛未¶
裴行儉為金牙道行軍大總管率三總管兵以伐突厥¶
<pb:KR3k0032_WYG_191-27a>¶
安西副都䕶王方翼及車薄咽麫戰於熱海敗之　傳¶
車薄啜圍弓月城方翼戰伊麗河敗之咽麫兵十萬踵¶
至方翼次熱海遣騎分道襲之禽首領突騎施等三百¶
人初葛水暴漲沈祭以禱即渉而濟葉河無舟而冰一¶
夕合時以為祥西域平　&KR0042;道元年二月庚午突厥冦¶
定州刺史霍王元軌令開城門偃旗幟虜疑不敢入敗¶
之垂拱三年八月冦朔州燕然道行軍大總管黒齒常¶
之敗之¶
<pb:KR3k0032_WYG_191-27b>¶
　　　唐朔方道行軍大總管破突厥¶
通鑑景龍元年五月戊戌右屯衛大將軍張仁愿為朔¶
方道行軍大總管備突厥十月丁丑命擊之引兵夜掩¶
其營破之明年二月丙辰築三受降城¶
　　　唐磧西節度使執西突厥¶
紀開元二年三月己亥磧西節度使阿史那獻執西突¶
厥都檐(六月丁邜/獻于闕下)　&KR0019;長安中獻為北庭大都䕶擢節¶
度使十姓部落都檐叛獻擊斬之傳首闕下取碎葉以¶
<pb:KR3k0032_WYG_191-28a>¶
西帳落三萬内屬(一云五/萬餘帳)璽書嘉慰　壺漿塞陌襁負¶
而來¶
　　　唐北庭都䕶敗突厥¶
紀開元二年二月突厥寇北庭都䕶郭䖍瓘敗之(閏月/癸未)¶
(阿失畢降十月十姓胡祿屋等/降  三年二月帝置酒勞䖍瓘)　郭䖍瓘傳開元初遷¶
右驍衛將軍兼都䕶金山道副大總管明年(二年二/月乙未)黙¶
啜子同俄特勒圍北庭䖍瓘飭壘自守同俄單騎馳城¶
下勇士狙道左突斬之虜亡酋長丐降(二年四月戊午/賞功封䖍瓘太)¶
<pb:KR3k0032_WYG_191-28b>¶
(原郡公食二千户郭知/運介休縣公一千户)　摧日逐之遺種斬天驕之愛¶
息¶
　　　唐左羽林將軍隴右防禦大使破吐蕃¶
紀開元二年八月乙亥吐蕃寇邊薛訥攝左羽林軍將¶
軍為隴右防禦大使右驍衛將軍郭知運為副以伐之¶
十二月甲子薛訥及吐蕃戰于武階敗之　吐蕃傳本¶
西羌屬居析支水西祖曰鶻提勃悉野健武多智後其¶
子孫曰吐蕃而姓勃窣野或曰南凉秃髪利鹿孤之後¶
<pb:KR3k0032_WYG_191-29a>¶
直京師八千里其國多雷霆積雪自弃宗弄賛貞觀八¶
年始遣使來朝太宗下書臨撫乃遣使求昏帝不許遂¶
勒兵二十萬入寇乃詔吏部尚書侯君集為行軍大總¶
管及執失思力牛進逹劉蘭並為行軍總管率歩騎五¶
萬進逹自松州夜鏖其營斬首千級弄賛懼引而去以¶
使者來謝罪固請昏十五年妻以宗女文成公主褫氊¶
罽襲紈綃為華風遣子弟入國學習詩書帝伐遼還冶¶
黄金為鵝以獻髙宗擢駙馬都尉進封西海郡王賜餉¶
<pb:KR3k0032_WYG_191-29b>¶
蕃渥永徽初弄賛死立孫幼不事故祿東賛相其國顯¶
慶三年復請昬未幾擊吐谷渾破其國東賛死兄弟並¶
當國自是歳入邊盡破有諸羌羈縻十二州咸亨元年¶
復入殘羈縻十八州於是安西四鎮並廢詔以大將軍¶
薛仁貴等進討初劒南度茂州之西築安戎城以迮其¶
鄙俄為生羌導取之以守因并西洱河諸蠻盡臣羊同¶
党項諸羌其地東與松茂巂接南極婆羅門西取四鎮¶
北抵突厥幅員萬餘里漢魏諸戎所無也幾三十年為¶
<pb:KR3k0032_WYG_191-30a>¶
邊患皆其臣欽陵賛婆二人所為其王弃弩悉弄以其¶
専欲誅之欽陵自殺賛婆以所部欵塞賛普自將兵萬¶
騎攻悉州都督陳大慈四戰皆克(長安二年/十月戊申)明年乃獻¶
馬黄金求昬而虜南屬帳皆叛㑹賛普死棄&KR0032;蹜賛立¶
中宗以雍王守禮女為金城公主妻之詔左衛大將軍¶
楊矩持節送之(景龍元/年四月)吐蕃隂銜怒厚餉矩請河西九¶
曲為公主湯沐矩表與之九曲者水甘草良宜畜牧自¶
是虜益張雄開元二年(八月/乙亥)其相坌逹延將兵十萬寇¶
<pb:KR3k0032_WYG_191-30b>¶
臨洮入攻蘭渭掠監馬詔薛訥為隴右防禦使與王晙¶
等并力擊之晙等戰武階斬首萬七千級獲馬羊二十¶
萬又戰長子豐安軍使王海濵戰死乘之虜大敗衆奔¶
突不能去相枕藉死洮水為之不流　薛訥傳(又王/晙傳)吐¶
蕃大酋坌逹延乞力徐等衆十萬寇臨洮次大來谷坌¶
逹延以兵踵而前晙率所部二千與臨洮軍合料竒兵¶
七百易胡服夜襲去賊五里士大呼鼓角應之賊驚疑¶
自鬬死者萬計訥至武階距大來谷二十里晙迎訥(郭/知)¶
<pb:KR3k0032_WYG_191-31a>¶
(運與訥晙/相犄角)夜使壯士銜枚鏖突虜駭去追至洮水敗之¶
俘獲如積又戰長城堡殺鹵數萬禽其酋六鄉彌洪命¶
紫微舍人倪若水即軍陟功狀(先是十月丙辰下詔欲/親征甲子戰武階驛大)¶
(克乙丑/罷親征)¶
　　　唐松州都督破吐蕃¶
紀開元四年二月辛酉吐蕃寇松州癸酉都督孫仁獻¶
及吐蕃戰敗之七月丁丑請和¶
　　　唐大武軍子將斬黙啜¶
<pb:KR3k0032_WYG_191-31b>¶
紀開元四年六月癸酉大武軍子將郝靈佺殺突厥黙¶
啜　突厥傳骨啜祿死黙啜自立為可汗篡位數年始¶
攻靈州多殺畧士民武后以薛懷義發十八將軍擊之¶
(延載元/年三月)不見虜還㑹契丹李盡忠反黙啜請擊賊自效¶
詔册拜遷善可汗又册立功報國可汗(通鑑元/年十月)遣使求¶
六州降戸并粟農器鐵等(神功/元年)后不許黙啜怨為慢言¶
執使者田歸道乃歸粟器降人數千帳由是突厥遂强¶
負勝輕中國有驕志大振兵與頡利時畧等中宗詔張¶
<pb:KR3k0032_WYG_191-32a>¶
仁亶為朔方總管明年築三受降城於河外障絶寇路¶
初景雲中黙啜西滅婆葛遂役屬契丹奚因虐用其下¶
既年老愈昬暴部落怨叛&KR0007;宗時(開元二年/四月壬子)十姓請降¶
葛邏禄等亦率衆内附虜勢浸削㑹黙啜討九姓抜野¶
古戰獨樂河拔野古大敗黙啜歸不為備道大林中拔¶
曳固(野/古)殘衆突出擊斬之乃與入蕃使郝靈佺傳首京¶
師¶
　　　唐冠軍大將軍隴右諸軍節度大使鄯州都督¶
<pb:KR3k0032_WYG_191-32b>¶
　　　兼隴右經畧使敗吐蕃獻獲¶
紀開元五年七月壬寅郭知運及吐蕃戰敗之　郭知¶
運傳突厥降户叛執單于都䕶張知運詔以朔方兵追¶
擊至黒山呼延谷敗之取副都䕶還詔兼經畧使營栁¶
城開元五年大破吐蕃獻俘京師(六年正月/甲子獻俘)明年復出¶
將輕兵丙夜至九曲獲精甲名馬犛牛甚衆既獻獲詔¶
分賜文武五品以上及朝集使　紀開元二十八年三¶
月壬子益州司馬章仇兼瓊敗吐蕃克安戎城五月癸¶
<pb:KR3k0032_WYG_191-33a>¶
卯寇城又敗之(詔改城/曰平戎)¶
　　　唐朔方軍節度大使執蘭池胡¶
紀開元九年八月蘭池胡康願子寇邊(是年四月庚寅/康待賔寇邊七)¶
(月己酉王晙執/之己丑進封)十年四月己亥張説持節朔方軍節度¶
大使閏月壬申張説廵邊九月張説敗康願子于木&KR0741;¶
山執之　張説傳王晙討蘭池叛胡康待賔詔説經畧¶
時党項羌亦攻銀城説擊破之羌胡相猜待賔遁入鐵¶
建山餘衆奔潰明年為朔方大使時慶州方渠降胡康¶
<pb:KR3k0032_WYG_191-33b>¶
願子反自為可汗掠牧馬西陟河出塞説進討至木槃¶
山禽之俘獲三千¶
　　　唐北庭節度使破吐蕃¶
紀開元十年九月癸未吐蕃攻小勃律北庭節度使張¶
孝嵩敗之　吐蕃傳十年攻小勃律國其王沒謹忙詒¶
書孝嵩曰勃律唐西門失之則西方諸國皆墮吐蕃都¶
䕶圖之孝嵩遣疏勒副使張思禮以歩騎四千晝夜馳¶
與謹忙兵夾擊吐蕃死者數萬多取鎧仗馬羊復九城¶
<pb:KR3k0032_WYG_191-34a>¶
故地始勃律王來朝父事帝還國置綏逺軍以扞吐蕃¶
故歳常戰吐蕃每曰我非利若國我假道攻四鎮爾及¶
是累歳不出兵於是隴右節度使王君㚟請深入取償¶
十二年破吐蕃獻俘(其後吐蕃西擊勃律帝諭/令罷兵不聽卒殘其國)¶
　　　唐朔方軍節度大使兵部尚書信安王禕破突¶
　　　厥¶
實錄開元十年十一月丙申禕凱旋引將士見帝置酒¶
享之勅曰窮寇覆巢而奔北羣師掉鞅而來歸(又册府/元&KR0027;)¶
<pb:KR3k0032_WYG_191-34b>¶
　　　唐河西隴右節度使破吐蕃¶
紀開元十五年正月辛丑河西隴右節度使王君㚟及¶
吐蕃戰于青海敗之(四月丙午君㚟凱旋詔置食朝堂/宴之及將士並賜物  一云置酒)¶
(内/殿)　王君㚟傳為節度判凉州都督事十四年悉諾邏¶
寇大斗拔谷遂攻甘州君㚟勒兵避不戰㑹大雪吐蕃¶
趨西道歸豫遣諜出塞燒野草皆盡悉諾邏頓大非川¶
無所牧馬死過半間其怠率秦州都督張景順約齎窮¶
躡出青海西乘氷渡襲破之虜留輜重疲弱俘以旋凱¶
<pb:KR3k0032_WYG_191-35a>¶
旋&KR0007;宗宴君㚟及妻夏於廣逹樓賜金帛　蹈赤山焚¶
罽幕獵青海驅犛牛¶
　　　唐河西節度使判凉州事破吐蕃露布¶
紀開元十五年九月吐蕃寇&KR0050;州執刺史田元獻閏月¶
囘紇襲甘州王君㚟死之十六年七月吐蕃寇&KR0050;州刺¶
史張守珪敗之乙巳隴右節度使張志亮河西節度使¶
蕭嵩克吐蕃大莫門城(通鑑云破吐/蕃於渴波谷)八月辛夘及吐蕃¶
戰于祁連城敗之　蕭嵩傳吐蕃大將悉諾邏恭祿及¶
<pb:KR3k0032_WYG_191-35b>¶
燭龍莽布支䧟&KR0050;州囘紇又殺凉州守將王君㚟河隴¶
大震帝擇堪任邊者十五年十月辛巳徙嵩河西節度¶
使判凉州事嵩以建康軍使張守珪為&KR0050;州刺史及裴¶
寛郭虚已牛仙客置幕府立埤塢保邊人於是悉諾邏¶
恭祿威憺諸部吐蕃倚其健噬邊嵩乃縱反間賛普誅¶
之使悉末明攻&KR0050;州守珪拒甚力虜引郤㑹鄯州都督¶
張志亮破賊青海西(破大莫門城/焚橐它橋)嵩又遣副將杜賔客¶
(隴右節/度使)率强弩四千戰祁連城下自晨鬬迄晡斬一將¶
<pb:KR3k0032_WYG_191-36a>¶
(吐蕃傳云斬副將/一上級五千首)虜哭震山谷露布至帝大悦　又明¶
年(十七年三/月戊戌)守珪率伊沙等州兵破虜大同軍¶
　　　唐巂州都督克雲南¶
紀開元十七年二月丁夘巂州都督張審素克雲南昆¶
明城鹽城　&KR0019;&KR0007;宗詔特進何履光以兵定南詔境取¶
安寧城及五鹽井復立馬援銅柱(天寳八載十月履光/率十道兵伐雲南)¶
　　　唐隴右節度副大使信安王褘克石堡¶
吐蕃傳開元中(十八年三/月甲寅)信安王褘出隴西拔石堡城¶
<pb:KR3k0032_WYG_191-36b>¶
即置振武軍獻俘於廟(四/月)其後吐蕃請和不許乃悉衆¶
四十萬攻承風堡又襲攻振武軍蓋嘉運不能守天寳¶
四載(八/月)隴右節度皇甫惟明戰石堡不克(又明年惟明/破虜獻俘京)¶
(師/)帝以哥舒翰節度隴右八載詔翰以朔方河東郡兵¶
十萬攻石堡城數日未克翰怒捽其將髙秀巖張守瑜¶
將斬之秀巖請三日期如期而下更號神武軍又擒其¶
相兀論様郭遂以赤領為西塞開屯田備軍實　紀天¶
寳八載六月乙夘隴右節度使哥舒翰及吐蕃戰石堡¶
<pb:KR3k0032_WYG_191-37a>¶
城敗之(閏六月乙丑/以為神武軍)　實錄哥舒翰收石堡獻功帝御¶
丹鳯樓㑹羣臣下制褒奬¶
　　　唐河北河東道行軍元帥禽奚契丹¶
紀開元十八年五月乙酉奚契丹附于突厥六月丙子¶
忠王浚(肅/宗)為河北道行軍元帥九月丁巳忠王浚兼河¶
東道諸軍元帥二十年正月信安王褘為河東河北道¶
行軍副元帥以伐奚契丹三月己巳信安王褘及奚契¶
丹戰于薊州敗之五月戊申忠王浚俘奚契丹以獻¶
<pb:KR3k0032_WYG_191-37b>¶
通鑑開元十八年初契丹王李邵固遣可突干入貢同¶
平章事李元紘不禮焉左丞相張説謂人曰奚契丹必¶
叛可突干狡而很専其國政久矣人心附之今失其心¶
必不來矣五月乙酉可汗干弑劭固帥其國人并脅奚¶
衆叛降突厥奚王李魯蘇及其妻常氏劭固妻陳氏皆¶
來奔制幽州長史趙含章討之又命中書舍人裴寛給¶
事中薛侃等於闗内河東河南北分道募勇士六月丙¶
子以單于大都䕶忠王浚領河北道行軍元帥以御史¶
<pb:KR3k0032_WYG_191-38a>¶
李朝隠京兆尹裴伷先副之帥十八總管以討奚契丹¶
命浚與百官相見于光順門張説退謂學士孫逖韋述¶
曰吾嘗觀太宗畫像雅類忠王此社稷之福也可突干¶
寇平盧先鋒使張掖烏承玭破之於捺祿山秋九月丁¶
巳以忠王浚兼河東道元帥然竟不行二十年春正月¶
乙夘以朔方節度副大使信安王禕為河東河北行軍¶
大總管將兵擊奚契丹壬申以户部侍郎裴耀卿為副¶
總管三月信安王禕帥裴耀卿及幽州節度使趙含章¶
<pb:KR3k0032_WYG_191-38b>¶
分道擊奚契丹含章與虜遇虜望風遁去平盧先鋒將¶
烏承玭言于含章曰二虜劇賊也前日遁去非畏我乃¶
誘我也宜按兵以觀其變含章不從與虜戰于白山果¶
大敗承玭别引兵出其右撃虜破之己巳禕等大破奚¶
契丹俘斬甚衆可突干帥麾下逺遁餘黨潜竄山谷奚¶
首李詩瑣髙帥五千餘帳來降禕引兵還賜李詩爵歸¶
義王歸義州都督徙部落置幽州境内　肅宗紀開元¶
十八年奚契丹寇邊乃以帝為河北道行軍元帥遣御¶
<pb:KR3k0032_WYG_191-39a>¶
史大夫李朝隠等八總管兵十萬伐之居二歳朝隠等¶
敗契丹于范陽北　信安王傳率裴耀卿諸將分道出¶
范陽北擊二蕃破之禽酋長以還餘部竄伏　契丹傳¶
本東胡種其先為匈奴所破保鮮卑山至元魏自號曰¶
契丹其君大賀氏開元二年王失活率部落來歸&KR0007;宗¶
賜丹書鐵劵後三年失活死弟娑固襲封&KR0007;宗置松漠¶
府以失活為都督松漠郡王有可突干者勇悍得衆娑¶
欲去之反為所攻娑固死可突干遣使者謝罪詔赦之¶
<pb:KR3k0032_WYG_191-39b>¶
乃奉邵固統衆詔許襲王明年可突干來朝不為宰相¶
李元紘所禮鞅鞅去後三年遂殺邵固立屈烈為王脅¶
奚衆共降突厥詔拜忠王浚河北道行軍元帥云云可突¶
干走奚衆降王以二蕃俘級告諸廟(王不/行)¶
　　　唐幽州長史河北節度副大使俘契丹¶
紀開元二十二年六月壬辰幽州節度使張守珪俘契¶
丹以獻十二月乙巳守珪及契丹戰敗之殺其王屈烈¶
(詔自今戰有/功必告廟)　&KR0019;開元三年契丹娑固襲封松漠郡王¶
<pb:KR3k0032_WYG_191-40a>¶
有可突干者反攻娑固奉娑固弟鬱于為君遣使謝罪¶
詔拜鬱于為王而赦可突干擢左羽林衛將軍鬱于死¶
弟吐于嗣與可突干有隙攜公主來奔可突干奉邵固¶
綂衆詔許襲王從封禪徙王廣化郡以宗室出女為東¶
華公主妻邵固後三年可突干殺邵固立屈烈為王脅¶
奚衆共降突厥公主走平盧軍拜忠王浚河北道元帥¶
信安郡王禕副元帥與范陽節度趙含章撃之大破之¶
明年(二十一年閏/三月癸酉)可突干盗邊幽王長史薛楚玉等不¶
<pb:KR3k0032_WYG_191-40b>¶
能制烏知義羅守忠敗郭英傑吴克勤死之帝擢張守¶
珪為幽州長史河北節度副大使每戰輙勝虜遂大敗¶
帝喜詔有司告九廟屈刺及突干恐懼乃詐降守珪得¶
其情遣左衛騎曹王悔詣部計事屈刺(即屈/烈也)無降意徙¶
帳稍西北宻引突厥衆將殺悔其衙官李過折與可突¶
干爭權不叶悔因間誘之夜斬屈刺及可突干盡滅其¶
黨以衆降守珪次紫䝉川大閲軍實賞將士傳屈刺突¶
干首於東都拜過折北平郡王為松漠都督　册府元¶
<pb:KR3k0032_WYG_191-41a>¶
&KR0027;開元二十年三月信安王禕及幽州長司趙含章大¶
破叛奚及契丹于幽州之北敕曰干旄所指不戰而潰¶
山谷遺類盡為俘馘疾如震霆動若神助宜擇日告享¶
陵廟　張九齡作開元紀功徳頌曰出幽陵兮&KR1922;九夷¶
簸赤山兮蕩滄海¶
　　　唐磧西節度使執突騎施太廟獻俘¶
紀開元二十三年十月戊申突騎施寇邊二十四年正¶
月丙午北庭都䕶蓋嘉運敗之八月甲寅請和二十七¶
<pb:KR3k0032_WYG_191-41b>¶
年八月乙亥磧西節度使蓋嘉運敗突騎施于賀邏嶺¶
執其可汗吐火仙(&KR0019;嘉運俘吐火/仙骨啜獻太廟)　突厥傳突騎施别¶
種蘇祿自為可汗雄西域開元五年來朝然詭猾不純¶
臣于唐天子羈係之進號忠順可汗陰結吐蕃掠四鎮¶
圍安西城俄而大首領莫賀逹于都摩支殺蘇祿(通典/二十)¶
(六/年)都摩支立蘇祿子吐火仙骨啜為可汗居碎葉城共¶
擊逹干帝使磧西節度使蓋嘉運和撫西方諸國逹干¶
與嘉運率石王史王共擊蘇祿子破之碎葉城吐火仙¶
<pb:KR3k0032_WYG_191-42a>¶
棄旗走禽之斬黒姓可汗與弟撥斯入曵建城諸國皆¶
降諸部上書謝願以部落附安西永為外臣許之以阿¶
史那懷道子昕為十姓可汗逹干怒誘諸落叛詔嘉運¶
招諭乃率纛官首領降遂命綂其衆　通典開元二十¶
七年安西都䕶蓋嘉運率將士詣闕獻俘上御花蕚樓¶
宴之以吐火仙獻太廟¶
　　　唐河西節度副大使敗吐蕃¶
紀開元二十五年三月辛夘河西節度副大使崔希逸¶
<pb:KR3k0032_WYG_191-42b>¶
及吐蕃戰于青海敗之二十六年三月癸巳寇河西希¶
逸敗之鄯州都督杜希望克其新城二十七年八月壬¶
午寇邊河西隴右節度使蕭景敗之天寳元年十二月¶
戊戌隴右節度使皇甫惟明及吐蕃戰于青海敗之庚¶
子河西節度使王倕克吐蕃漁海游奕軍二年四月己¶
夘皇甫惟明克吐蕃洪濟城　傳蕭景河西留後杜希¶
望隴右留後分道經畧碎赤&KR0656;碑希望發鄯州兵奪虜¶
河橋並河築鹽泉城號鎮西軍破吐蕃兵三萬天寳元¶
<pb:KR3k0032_WYG_191-43a>¶
年惟明破虜大嶺軍戰青海破莽布支斬三萬級　孫¶
逖賀云合戰之時反風破敵决勝之後卿雲靄空¶
　　　唐四鎮節度使克逹奚諸部¶
傳夫&KR0041;靈詧為四鎮節度㑹逹奚諸部叛自黒山西趨¶
碎葉有詔邀擊靈詧使都知兵馬使髙仙芝以二千騎¶
追躡逹奚行逺人馬疲禽馘畧盡封常清於幕下潜作¶
捷布具記井泉次舍克賊形勢謀畧¶
　　　唐朔方節度使靈州都督王忠嗣破米施可汗¶
<pb:KR3k0032_WYG_191-43b>¶
　　　　(大同靜邊城/)　(平戎十八䇿/)¶
王忠嗣傳開元二十九年節度朔方兼靈州都督天寳¶
元年(十二月/庚子)北討奚怒皆戰紫乾河三遇三克耀武漠¶
北髙㑹而還時突厥新有難忠嗣進軍磧口經畧之烏¶
蘇米施可汗請降忠嗣以其方强特文降爾乃營木剌¶
蘭山諜虚實因上平戎十八䇿縱反間於拔悉蜜與葛¶
邏祿囘紇三部攻多羅斯城渉昆水斬米施可汗(三載/八月)¶
(丙/午)築大同靜邊二城徙清塞横野軍實之併受降振武¶
<pb:KR3k0032_WYG_191-44a>¶
為一城自是虜不敢盗塞　突厥傳天寳初突厥大部¶
囘紇葛邏祿拔悉蜜並起殺葉䕶國人奉判闕特勒子¶
為烏蘇米施可汗帝使使者諭令内附烏蘇不聼其下¶
不與拔悉蜜等三部共攻烏蘇米施三載(八月/丙午)拔悉蜜¶
等殺米施傳首京師獻太廟其弟白眉可汗立於是突¶
厥大亂國人推拔悉蜜酋為可汗詔朔方節度王忠嗣¶
以兵乘其亂抵薩河内山撃其左阿波逹干十一部破¶
之(四載正/月丙戌)獨其右未下而囘紇葛邏祿殺拔悉蜜可汗¶
<pb:KR3k0032_WYG_191-44b>¶
奉囘紇骨力裴羅為骨咄祿毗伽闕可汗明年殺白眉¶
可汗傳首以獻毗伽可汗妻骨咄祿婆匐可敦亦率衆¶
自歸天子御花蕚樓宴羣臣賦詩美其事突厥遂滅¶
通鑑天寳元年八月丁亥突厥西葉䕶千餘帳來降九¶
月辛亥上御花蕚樓宴突厥降者賞賜甚厚　以狄攻¶
狄寧勞六月之師有征無戰豈待三年之克¶
　　　唐安西副都䕶平小勃律國¶
紀天寳六載安西副都䕶髙仙芝及小勃律國戰敗之¶
<pb:KR3k0032_WYG_191-45a>¶
　髙仙芝傳開元末為安西副都䕶小勃律其王為吐¶
蕃所誘妻以女故西北二十餘國皆羈屬吐蕃自田仁¶
琬以來三討之皆無功天寳六載詔仙芝以歩騎一萬¶
出討仙芝自安西過撥换城入握瑟徳經䟽勅登葱嶺¶
渉播宻川遂頓特勒滿川行凡百日特勒滿川即五識¶
匿國也仙芝分軍為三使䟽勒趙崇玭自北谷道撥換¶
賈宗瓘自赤佛道仙芝與監軍邊令誠自䕶蜜俱入約¶
㑹連雲堡渉婆勒川遂登山挑戰日未中破之拔其城¶
<pb:KR3k0032_WYG_191-45b>¶
斬五千級生禽千人馬千餘匹衣資器甲數萬計仙芝¶
欲遂深入遂引師過坦駒嶺下娑夷河(弱水/也)既行三日¶
越胡來迎明日至阿弩越城遣將軍席元慶以精騎一¶
千先往謂小勃律王曰不闚若城吾假道趨大勃律耳¶
城中大酋領皆吐蕃腹心仙芝宻令元慶賜以繒綵至¶
皆縳以待仙芝至悉斬之王蘇失利之及妻逃山穴仙¶
芝招諭乃出降因平其國急遣元慶㫁娑夷橋其暮吐¶
蕃至不克渡八月仙芝以小勃律王及妻自赤佛道還¶
<pb:KR3k0032_WYG_191-46a>¶
連雲堡與令誠俱班師於是拂&KR0034;大食諸胡七十二國¶
皆震懾降附詔改其國號歸仁置歸仁軍募千人鎮之¶
帝赦蘇失利之不誅　西域傳小勃律去京師九千里¶
王居孽多城臨娑夷水開元初王没謹忙來朝&KR0007;宗以¶
兒子蓄之以其地為綏逺軍吐蕃奪其九城求救北庭¶
節度使張孝嵩遣䟽勒副使張思禮率鋭兵四千倍道¶
往大破吐蕃復九城詔册為小勃律王¶
　　　唐安西四鎮節度使執突騎施石國王開遠門¶
<pb:KR3k0032_WYG_191-46b>¶
　　　獻俘¶
紀天寳十載正月戊申髙仙芝執突騎施可汗及石國¶
王　傳仙芝劾石國王無蕃臣禮九載請討之王約降¶
仙芝遣使者䕶送至開逺門俘以獻斬闕下(實錄帝御/勤政樓㑹)¶
(羣臣/引見)　石或曰柘支曰柘析漢大宛北鄙也武徳貞觀¶
間數獻方物顯慶三年以瞰羯城為大宛都督府授其¶
王都督開元初封石國王二十八年又册順義王天寳¶
初封王子那俱車鼻施為懷化王賜鐵劵¶
<pb:KR3k0032_WYG_191-47a>¶
　¶
　¶
　¶
　¶
　¶
　¶
　¶
　¶
<pb:KR3k0032_WYG_191-47b>¶
　¶
　¶
　¶
　¶
　¶
　¶
　¶
　玉海卷一百九十一¶
