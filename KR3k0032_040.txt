#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷四十
#+PROPERTY: JUAN 卷四十
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷四十
<pb:KR3k0032_WYG_040-1a>¶
欽定四庫全書¶
　玉海卷四十¶
　　　　　　　　　　　　宋　王應麟　撰¶
　藝文¶
　　春秋¶
　杜預曰春秋魯史記之名記事者以事繫日以日繫¶
　月以月繫時以時繫年所以紀遠近别同異也故史¶
　之所記必表年以首事年有四時故錯舉以為所記¶
<pb:KR3k0032_WYG_040-1b>¶
　之名周禮有史官掌邦國四方之事達四方之志諸¶
　侯亦各有國史大事書之於䇿小事簡牘而已周徳¶
　既衰官失其守諸所記注多違舊章仲尼因魯史成¶
　文考其真偽而志其典禮上以遵周公之遺制下以¶
　明將來之法蓋周公之志仲尼從而明之何休曰夫¶
　子之作春秋將以變周之文從先代之質范甯曰平¶
　王東遷周室微弱王道盡矣夫子傷之乃作春秋所¶
　以明黜陟著勸戒成天下之事業定天下之邪正使¶
<pb:KR3k0032_WYG_040-2a>¶
　夫善人勸淫人懼胡安國曰春秋乃史外傳心之要¶
　公好惡則發乎詩之情酌今古則貫乎書之事興常¶
　典則體乎禮之經本忠恕則導乎樂之和著權制則¶
　盡乎易之變學經以傳為按則當閱左氏玩辭以義¶
　為主則當習公穀¶
　　　漢十三家春秋　四家　公羊穀梁外傳¶
藝文志春秋二十三家九百四十八篇(省太史/公四篇)古經十¶
二篇經十一卷(公羊穀/梁二家)左氏傳三十卷(丘明魯/太史)而左氏¶
<pb:KR3k0032_WYG_040-2b>¶
微二篇國語二十一篇新國語(劉向/分)五十四篇皆左氏¶
之學也公羊傳十一卷(髙人/齊)外傳五十篇章句三十八¶
篇雜記八十三篇(公孫&KR0042;傳云/學春秋雜記)顔氏記十一篇董仲舒¶
治獄十六篇皆公羊之學也穀梁傳十一卷(赤人/魯)外傳¶
二十篇章句三十二篇皆穀梁之學也鄒氏夾氏傳皆¶
十一卷有錄無書(公穀立學官鄒氏/無師夾氏未有書)鐸氏微三篇史記¶
諸侯表云楚威王大傅鐸椒為王不能盡觀春秋採取¶
成敗為四十章者也虞氏微傳二篇劉向别錄云左丘¶
<pb:KR3k0032_WYG_040-3a>¶
明授曾申曾申授吳起吳起授其子期期授楚人鐸椒¶
鐸椒作抄撮八卷授虞卿虞卿作抄撮九卷授荀卿荀¶
卿授張蒼者也又有張氏微十篇議奏三十九篇(微謂/釋微)¶
(指/)若世本十五篇戰國䇿三十三篇秦奏事二十篇楚¶
漢春秋九篇太史公百三十篇(十篇有/錄無書)馮商續七篇太¶
古以來年紀二篇漢著記百九十卷終於漢大年紀五¶
篇皆史官所記春秋之流也王者世有史官左史記言¶
右史記事事為春秋言為尚書仲尼以魯周公之國史¶
<pb:KR3k0032_WYG_040-3b>¶
官有法與左丘明觀史記據行事有褒貶不可書見口¶
授子弟退而異言丘明論本事作傳明夫子不以空言¶
說經也末世口說流行故有公羊穀梁鄒夾之傳四家¶
之中公羊穀梁立於學官¶
　　　漢春秋古經　古文春秋¶
志(見/上)　周禮注(小宗/伯)古文春秋經公即位為公即立正¶
義古文春秋者漢藝文志云春秋古經十二卷是此古¶
文經所藏之書文帝除挾書律此本然後行於世　史¶
<pb:KR3k0032_WYG_040-4a>¶
記吳太伯世家余讀春秋古文　自序余聞之董生春¶
秋文成數萬其指數千注張晏曰春秋萬八千字　正¶
義左氏丘明所修皆古文舊書多者二十餘通藏於秘¶
府伏而未發漢武帝時河間獻左氏及古文周官成帝¶
時劉歆校秘書見府中古文春秋左氏傳大好之傳多¶
古字古言學者傳訓詁而已及歆引傳文釋經轉相發¶
明　說文序孔子書六經左丘明述春秋傳皆以古文¶
　禮記正義案古春秋左氏說周家封夏殷之後以為¶
<pb:KR3k0032_WYG_040-4b>¶
上公　公羊傳莊七年四月不修春秋曰雨星不及地¶
尺而復君子修之曰星霣如雨注不修春秋謂史記也¶
古者謂史記為春秋疏據此傳則孔子未修之時已謂¶
之春秋(春秋正義禮坊記云魯春秋記晉云云皆在孔/子之前竹書紀年三事與魯史同唯鄭棄其師)¶
(出&KR0200;語晉春秋/多是古史全文)仲尼修經皆約䇿書成文丘明作傳博¶
采簡牘衆記　穀梁疏鄭衆賈逵之徒以為仲尼修春¶
秋約之以周禮　聘禮疏服䖍注左氏云古文篆書一¶
簡八字　左傳正義鄭&KR0007;注論語序以鉤命決云春秋¶
<pb:KR3k0032_WYG_040-5a>¶
二尺四寸書之¶
　　　五傳¶
漢藝文志(見/上)春秋分為五注韋昭曰謂左氏公羊穀梁¶
鄒氏夾氏¶
左氏　正義太史公十二諸侯年表序云自孔子論史¶
　記次春秋七十子口受其傳魯君子左丘明懼妄意¶
　失真故具論其語成左氏春秋沈氏云嚴氏春秋引¶
　觀周篇云孔子將修春秋與左丘明乗如周觀書於¶
<pb:KR3k0032_WYG_040-5b>¶
　周史歸而修春秋之經丘明為傳藝文志云左丘明¶
　魯史也是言丘明為傳以其姓左故號為左氏傳也¶
　或先經以始後經之事或後經以終前經之義或依¶
　經以辨理或錯經以合異(有無傳之經/有無經之傳)　漢儒林傳¶
　(又見/後)漢興張蒼賈誼張敞皆修春秋左氏傳(隋志左/氏漢初)¶
　(出於張蒼之家左正義/漢武時河間獻  氏)誼為訓故授趙人貫公子長¶
　卿授張禹(非成帝/時張禹)禹為蕭望之言左氏望之薦禹徵¶
　待詔授尹更始更始傳子咸及翟方進胡常常授賈¶
<pb:KR3k0032_WYG_040-6a>¶
　䕶䕶授陳欽而劉歆從尹咸及方進受由是言左氏¶
　者本之賈䕶劉歆(劉歆言左丘明好惡與聖人同親/見夫子公羊穀梁在七十二子之)¶
　(後/)　後傳建武中鄭興陳元傳左氏學(詳見春/秋博士)　史¶
　通丘明援經立傳廣苞諸國蓋當時有周志晉乗鄭¶
　書楚杌等篇聚而編之混成一錄向使專憑魯䇿獨¶
　詢孔氏何以能殫見洽聞若斯之博　公羊疏左氏¶
　先著竹帛漢時謂之古學平帝時立學官　啖氏曰¶
　左氏比二傳其功最髙博采諸家叙事尤備　吕氏¶
<pb:KR3k0032_WYG_040-6b>¶
　曰左氏於定哀之間載孔子之事皆傳聞失實本不曾¶
　登聖門王安石疑左氏六國時人者十一事¶
公羊　戴宏序子夏傳與公羊髙(穀梁疏公羊子名髙/齊人受經于子夏孝)¶
　(經說云春秋屬商是也弟吳/兢書目公羊髙乃子夏  子)髙傳子平平傳子地地¶
　傳子敢敢傳子夀至漢景帝時夀乃共弟子齊人胡¶
　母子都著於竹帛與董仲舒皆見於圖䜟(疏公羊者/子夏口授)¶
　(公羊髙五世相授漢景帝時公/羊夀共弟子胡母生乃著竹帛)　儒林傳漢興言春¶
　秋於齊則胡母生於趙則董仲舒胡母生與仲舒同¶
<pb:KR3k0032_WYG_040-7a>¶
　業齊之言春秋者宗事之公孫&KR0042;亦頗受焉武帝尊¶
　公羊家由是大興胡母生弟子嬴公授孟卿眭孟眭¶
　孟授嚴(本姓/莊)彭祖顔安樂由是有嚴顔之學彭祖授¶
　王中中授公孫文東門雲安樂授泠豐任公有泠任¶
　之學(六藝論云云安樂弟子泠/豐劉向王彦彦一作亥)疏廣事孟卿授筦路¶
　貢禹事嬴公授堂溪惠惠授㝠都有筦㝠之學　後¶
　傳(見春秋/博士)又唐檀習顔氏馬宫治嚴氏射䇿甲科郅¶
　惲治嚴氏李育習嚴氏陳重學顔氏　隋志公羊傳¶
<pb:KR3k0032_WYG_040-7b>¶
　十二卷嚴彭祖譔公羊解詁十一卷漢諫議大夫何¶
　休注(董仲舒四傳至何休例/休自謂本胡母生條)　疏左氏漢時謂之古¶
　學公羊漢世乃興故謂之今學許慎五經異義云古¶
　者左氏說今者公羊說是也¶
穀梁　吳兢書目秦孝公時人(出麋/信注)　楊士勛疏穀梁¶
　子名俶(一云/名淑)字元始魯人一名赤(阮孝緒亦以為/名俶字元始)¶
　風俗通穀梁名赤子夏弟子　顔師古曰名喜受經¶
　于子夏為經作傳傳孫卿卿傳申公申公傳江翁¶
<pb:KR3k0032_WYG_040-8a>¶
　儒林傳瑕丘江公受穀梁於魯申公傳魯榮廣皓星¶
　公受焉蔡千秋周慶丁姓皆從廣受宣帝興穀梁擢¶
　千秋為諫大夫尹更始事千秋又受左氏傳為章句¶
　傳子咸及翟方進房鳳江博士授胡常常授蕭秉君¶
　有尹胡申章房氏學　隋志梁有穀梁傳十五卷漢¶
　諫大夫尹更始撰(漢儒兼通穀梁左/氏者胡常尹更始)　疏景帝好公¶
　羊胡母之學興仲舒之義立宣帝善穀梁千秋之學¶
　起劉向之意存　按漢人以公穀為末世口說流行¶
<pb:KR3k0032_WYG_040-8b>¶
　之學見於其書者又有尸子魯子髙子子司馬子子¶
　沈子子女子北宫子之流　葉氏曰公羊穀梁受學¶
　於子夏出於䜟緯之書所謂說題辭者其言不經見¶
鄒氏　王吉傳吉通五經能為鄒氏春秋　范升傳奏¶
　曰春秋之家又有鄒夾¶
夾氏　漢志鄒氏無師夾氏未有書　史記正義七錄¶
　云建武中鄒夾氏皆絶　隋志王莽之亂鄒氏無師¶
　夾氏亡　孝經序學開五傳注鄒氏傳十二卷夾氏¶
<pb:KR3k0032_WYG_040-9a>¶
　傳十一卷　穀梁疏五家之傳鄒氏夾氏口說無文¶
　師既不傳道亦尋廢¶
　　　漢春秋博士　講郎¶
儒林傳贊武帝立五經博士春秋唯有公羊孝宣立穀¶
梁　後儒林傳公羊顔嚴穀梁三家皆立博士光武立¶
十四博士春秋嚴顔(嚴彭祖/顔安樂)¶
左氏　漢傳河間獻王立春秋左氏博士劉歆欲列學¶
　官哀帝令歆與博士講論其義博士不肻置對歆移¶
<pb:KR3k0032_WYG_040-9b>¶
　書責之平帝時立左氏　後傳陳元傳左氏為訓詁¶
　建武初議欲立左氏傳博士(尚書令韓/歆上疏)范升奏左氏¶
　淺末不宜立(升傳四年正月朝見雲臺升對曰左氏/不祖孔氏師徒相傳又無其人奏左氏)¶
　(之失凡十四事又上/太史違戾三十一事)元上疏曰武帝好公羊衞太子¶
　好穀梁有詔太子受公羊不得受穀梁孝宣為石渠¶
　論而穀梁氏興至今與公羊並存先後所立不必相¶
　因升辨難凡十餘上帝卒立左氏學太常選博士四¶
　人元為第一帝用其次李封封卒左氏復廢　賈逵¶
<pb:KR3k0032_WYG_040-10a>¶
　建初元年奏曰光武奮獨見之明興左氏穀梁二家¶
　先師不曉圖䜟故令中道而廢帝令逵自選嚴顔諸¶
　生髙才者二十人教以左氏　章紀八年十二月戊¶
　申選髙才生受左氏穀梁以扶微學廣異義¶
公羊　儒林傳(兼用/列傳)齊胡母生為景帝博士與董仲舒¶
　同業仲舒孝景時為博士公孫&KR0042;亦頗受焉為博士¶
　眭孟授嚴彭祖顔安樂彭祖為宣帝博士疏廣事孟¶
　卿為博士　後傳丁恭周澤甄宇習嚴氏建武間為¶
<pb:KR3k0032_WYG_040-10b>¶
　博士張&KR0007;少習顔氏兼通數家法會顔氏博士闕&KR0007;¶
　試䇿第一拜博士諸生言&KR0007;兼説嚴氏宣氏不宜專¶
　為顔氏博士李育習公羊春秋拜博士建初四年論¶
　白虎以公羊義難賈逵¶
穀梁　傳瑕邱江公受穀梁於魯申公傳子至孫為博¶
　士宣帝善穀梁說以江公孫為博士周慶丁姓皆為¶
　博士(侯霸事房元為都講/  申章昌為博士)　魏志黄初五年四月置¶
　穀梁博士¶
<pb:KR3k0032_WYG_040-11a>¶
隋志晉時穀梁范甯注公羊何休注左氏服䖍杜預注¶
俱立國學至隋杜氏盛行服義及公羊穀梁浸微今殆¶
無師說　晉王接傳謂左氏辭義贍富自是一家書不¶
主為經發公羊附經立傳經所不書傳不妄起於文為¶
儉通經為長　荀崧傳左丘明張本繼末發明經意多¶
奇偉公羊髙親受子夏辭義清雋斷決明審穀梁赤師¶
徒相傳文清義約是以三傳並行莫能孤廢　左氏疏¶
賈逵上春秋大義四十條以抵公穀又與左氏作長義¶
<pb:KR3k0032_WYG_040-11b>¶
至鄭康成鍼膏盲發墨守起廢疾自此以後二傳遂微¶
左氏學顯(何休序曰賈逵緣隙奮筆/以為公羊可奪左氏可興)　公羊疏賈逵作¶
長義四十一條云公羊理短左氏理長鄭衆亦作長義¶
十九條十七事專論公羊之短左氏之長在逵之前(戴/宏)¶
(作解/疑論)何休作墨守以距長義以强義為廢疾以難穀梁¶
造膏盲以短左氏蓋在注傳之前　穀梁疏鄭&KR0007;六藝¶
論云左氏善於禮公羊善於䜟穀梁善於經¶
　　　漢春秋蕃露¶
<pb:KR3k0032_WYG_040-12a>¶
董仲舒傳所著皆明經術之意及上疏條敎凡百二十¶
三篇(志儒/家)而說春秋事得失間舉玉杯蕃露清明竹林¶
之屬(皆所著/書名)復數十篇十餘萬言皆傳於後世仲舒下¶
帷發憤潛心大業令後學者有所統壹為羣儒首　唐¶
志仲舒春秋繁露十七卷(七錄隋/志同)　崇文目十七卷其¶
書八十二篇義引宏博然篇第亡舛無以是正又即用¶
玉杯竹林題篇疑後人取而附著云　晁氏志史稱仲¶
舒說春秋數十篇今益而為八十二篇又通名繁露未¶
<pb:KR3k0032_WYG_040-12b>¶
詳(陳氏曰通典御覽/所引皆今書所無)　中興書目十卷繁露之名先儒¶
未有釋者案逸周書王會解天子南面立絻無繁露注¶
云冕之所垂也有聨貫之象春秋屬辭比事仲舒立名¶
或取諸此　西京雜記仲舒夢蛟龍入懐乃作春秋繁¶
露　古今注牛亨問崔豹繁露者何曰綴玉而下垂如¶
繁露也則繁露古冕之旒似露而垂　史記上大夫董¶
仲舒推春秋頗著文焉索隠曰繁露　禮大司樂注董¶
仲舒云成均五帝之學疏出繁露以為繁多露潤　後¶
<pb:KR3k0032_WYG_040-13a>¶
漢書明徳馬后紀尤善周官董仲舒書注玉杯蕃露清¶
明竹林之屬　禮儀志注繁露曰大旱雩祭而請雨(郎/顗)¶
(傳注亦/引之)　輿服志注繁露曰劒之在左蒼龍之象(通典/亦引)¶
(之止志又/引  雨書)　通鑑外紀繁露曰推神農以為九皇　太¶
平御覽寰宇記皆引繁露春秋會解所引十三條　景¶
祐四年四月歐陽修書其後云今其書纔四十篇又總¶
名繁露失其真也館中見有八十餘篇多錯亂重復民¶
間獻三十餘篇其間數篇在八十篇外董生儒者其論¶
<pb:KR3k0032_WYG_040-13b>¶
深極春秋之㫖然惑於改正朔而云王者大一元者牽¶
於其師之說不能髙其論以明聖人之道　慶厯七年¶
二月樓郁序曰公羊之學後有胡母子都仲舒治其說¶
　程大昌曰館本十七卷紹興間董(闕/)所進通以繁露¶
冠書而玉杯清明竹林特各居篇卷之一有垂旒凝露¶
之象玉杯竹林同為託物漢魏人為文名連珠其殆繁¶
露之自出歟(大昌為演繁露十/四卷又續六卷)　樓鑰曰潘景憲本有¶
八十二篇說文引仲舒在王道通三第四十四篇傳中¶
<pb:KR3k0032_WYG_040-14a>¶
對越三仁之問朝廷有大議使使者及廷尉張湯就其¶
家問之求雨止雨三䇿仁愛陰陽徳刑之類皆在書中¶
又有言曰不由其道而勝不如由其道而敗真得夫子¶
心法　八十二篇(始楚莊王/終天道施)三篇闕(玉杯第二竹林/第三玉英第四)一¶
卷(楚莊王/玉杯)二(竹/林)三(玉英/精華)四(王/道)五(滅國上下隨本消息盟/會要正貫十指重政)¶
六(服制象二端符瑞俞序/離合根立元神保位權)七(考功名通國身三代改制/一作文質官制象天堯舜)¶
(湯武/服制)八(度制爵國仁義/法必仁且知)九(身之養對膠西合/作江都觀徳奉本)十(深察名/號實性)¶
(諸侯五行/闕文二篇)十一(為人者天地五行之義陽尊陰卑/王道通三天容天辨在人陰陽位)十二¶
<pb:KR3k0032_WYG_040-14b>¶
(陰陽終始陰陽義陰陽出入天道/無二暖燠孰多基義闕文一篇)十三(四時之副人副/天數同類相動)¶
(五行相勝相生五/行逆順治水五行)十四(治亂五行五行變/救五行五事郊語)十五(郊義郊/祭四祭)¶
(郊祀順命/郊祀對)十六(執贄山川頌求雨止/雨祭義循天之道)十七卷(天地之行/威徳所生)¶
(如天之為天地陰陽天道施第八十/二玉杯竹林二篇之名未有以訂之)　仲舒對䇿云孔¶
子作春秋先正王而繋以萬事見素王之文焉　仲舒¶
曰詩無達詁易無達吉春秋無達辭¶
　　　漢春秋決獄¶
志儒家董仲舒百二十三篇春秋有公羊董仲舒治獄¶
<pb:KR3k0032_WYG_040-15a>¶
十六篇　隋志仲舒春秋決事十卷　唐志法家仲舒¶
春秋決獄十巻(黄氏/正)　前傳淮南衡山反使仲舒弟子¶
吕步舒治淮南獄以春秋議顓斷於外不請注應劭曰¶
仲舒居家朝廷每有政議遣廷尉張湯問其得失於是¶
作春秋決獄二百三十二事動以經對言之詳矣(繁露/曰春)¶
(秋之聽獄也必本/其事而原其志)　史記正義七錄曰春秋斷獄五卷¶
　崇文目春秋決事比十卷　論衡董仲舒表春秋之¶
義稽合於律無乖異者　鹽鐵論春秋之治獄論心定¶
<pb:KR3k0032_WYG_040-15b>¶
罪志善而違於法者免志惡而合於法者誅　終軍詰¶
徐偃　雋不疑論衞太子　龔勝議朱博　中丞衆奏¶
薛況¶
　　　漢左氏訓故　章句　條例　左氏國語解¶
　　　詁　經傳義詁　長經　釋例　三家經本¶
　　　訓詁¶
前儒林傳(又劉/歆傳)漢興北平侯張蒼及梁太傳賈誼張敞¶
劉公子皆修左氏傳誼為訓故授趙人貫公為河間獻¶
<pb:KR3k0032_WYG_040-16a>¶
王博士尹更始受左氏傳取其變理合者以為章句傳¶
子咸及翟方進房鳳鳳與劉歆共校書歆校秘書見古¶
文左氏傳好之時尹咸治左氏共校經傳歆畧從咸及¶
方進質問大義初學者傳訓故而已及歆引傳文解經¶
由是章句義理備焉歆曰春秋左氏可立哀帝納之以¶
問諸儒皆不對唯房鳳王龔許歆共移書責太常博士¶
(正義云鄭興父子及歆創通大義/奏上左氏始得立學遂行於世)　鄭興傳從歆講正¶
大義歆使撰條例章句傳詁言左氏者多祖於興子衆¶
<pb:KR3k0032_WYG_040-16b>¶
作春秋難記條例(又作春/秋刪)　隋志衆撰左氏條例九卷¶
　唐志衆牒例章句九卷　陳元傳父欽事賈䕶元傳¶
父業為之訓詁(見/上)　賈逵傳九世祖誼父徽從劉歆作¶
左氏條例二十一篇逵兼通五家穀梁之說尤明左氏¶
傳國語為解詁五十一篇(左氏三十篇國/語二十一篇)永平中上疏¶
獻之顯宗重其書寫藏秘館建初元年詔入講左氏傳¶
使出左氏大義長於二傳者逵具條奏擿出三十事其¶
餘同公羊者什七八左氏義深君父公羊多任權變且¶
<pb:KR3k0032_WYG_040-17a>¶
五經家無以證圖䜟明劉氏為堯後者左氏獨有明文¶
帝嘉之令選公羊嚴顔諸生二十人敎以左氏與簡紙¶
經傳各一通(竹簡及/紙也)八年詔選髙才生受左氏逵所著¶
經傳義詁及論難百餘萬言(詩疏引賈/逵注左傳)　隋志春秋釋¶
訓一卷左氏經傳朱墨列一卷逵撰春秋左氏長經二¶
十卷漢侍中賈逵章句左氏解詁三十卷春秋三家經¶
本訓詁十二卷(宋有三家經二卷亡/  唐志無經本二字)注外傳國語二十¶
卷　唐志逵左氏長經章句二十卷　李育傳習公羊¶
<pb:KR3k0032_WYG_040-17b>¶
作難左氏義四十一事與諸儒論於白虎觀以公羊義¶
難賈逵(何休追述育/義難二傳)　頴容傳善春秋左氏著條例五¶
萬餘言　隋志春秋釋例十卷(唐志/七卷)漢公車徵士頴容¶
撰(正義引穎氏有詩疏引穎子容/釋例云大廟  八名其體一也)　范&KR0747;論曰鄭賈之¶
學為諸儒宗桓譚以不善䜟流亡鄭興以遜辭僅免賈¶
逵能附會文致最差貴顯世主以此論學悲哉(正義引/逵春秋)¶
(序世其處者為劉氏深疑此句或非本㫖蓋左氏不顯/於  先儒無以自申挿注比辭將以媚於世  又引劉)¶
(賈先儒云通劉賈許頴既不守例又/亦不能盡    五雉九扈引賈逵云)¶
<pb:KR3k0032_WYG_040-18a>¶
　　　漢春秋議¶
前儒林傳武帝時董仲舒通五經能持論江公呐於口¶
(治穀/梁)上使與仲舒議不如仲舒而丞相公孫&KR0042;本為公¶
羊學比輯其義卒用董生上因尊公羊家詔太子受之¶
榮廣傳春秋於江公與公羊大師眭孟等論數困之¶
隋志何休春秋漢議十三卷鄭&KR0007;駮何氏漢議二卷梁¶
有服䖍漢議駮二卷(唐志十/一巻)又有孔融春秋雜議難五¶
巻麋信理何氏漢議二巻(魏/人)春秋議十卷(何/休)　唐志何¶
<pb:KR3k0032_WYG_040-18b>¶
休漢議十卷鄭&KR0007;駮麋信注　後傳何休以春秋駮漢¶
事六百餘條妙得公羊本意服䖍又以左傳駮何休所¶
駮漢事六十條¶
　　　漢殿中議公穀同異¶
儒林傳宣帝聞衞太子好穀梁問韋賢夏侯勝史髙皆¶
魯人言穀梁本魯學公羊乃齊學也宜興穀梁自元康¶
中始講(授郎/十人)至甘露元年積十餘嵗皆明習召五經名¶
儒太子太傅蕭望之等大議殿中平公穀同異時公羊¶
<pb:KR3k0032_WYG_040-19a>¶
嚴彭祖申輓伊推宋顯許廣穀梁尹更始劉向周慶丁¶
姓王亥議三十餘事望之等十一人各以經誼對多從¶
穀梁¶
　　　漢春秋左氏圖¶
隋志十巻漢太子太傅嚴彭祖撰(唐志七巻止/云春秋圖)又古今¶
盟會地圖一卷(亡/)¶
　　　冥氏春秋¶
禮冥氏注鄭司農云冥讀為冥氏春秋之冥疏冥氏春¶
<pb:KR3k0032_WYG_040-19b>¶
秋者冥氏作春秋書名若晏子吕氏春秋之類　漢儒¶
林傳堂谿惠授泰山冥都疏廣授琅邪筦路(都路事/顔安樂)故¶
顔氏有筦冥之學¶
　　　春秋五始¶
王褒傳春秋法五始之要在審己正統(師古曰元者氣/之始春者四時)¶
(之始王者受命之始正月者政/敎之始公即位者一國之始)　胡廣曰五始一曰元¶
二曰春三曰王四曰正月五曰公即位¶
　　　漢定春秋章句(公/羊)　春秋外傳　㫖義¶
<pb:KR3k0032_WYG_040-20a>¶
傳鍾興受嚴氏春秋光武詔令定春秋章句去其複重¶
以授皇太子又使宗室諸侯從興受章句　樊鯈刪定¶
公羊嚴氏章句號樊侯學　張霸以樊鯈刪嚴氏春秋¶
猶多繁辭減定為二十萬言更名張氏學(興鯈並師丁/恭光武召見)¶
(興問經義遷/左中郎將)　楊終著春秋外傳十二篇改定章句十¶
五萬言　北海敬王睦顯宗時作春秋㫖義終始論¶
隋志漢末郗萌集圖緯䜟雜占為五十篇(十五/巻)謂之春¶
秋災異¶
<pb:KR3k0032_WYG_040-20b>¶
　　　漢春秋刪¶
鄭衆傳從父興受左氏春秋肅宗時受詔作春秋刪十¶
九篇　孔奮傳從劉歆受左氏春秋子竒作左氏刪(刪/定)¶
(其/義)嘉作左氏說¶
　　　漢五家穀梁說　章句¶
賈逵傳能誦左氏傳雖為古學兼通五家穀梁之說注¶
尹更始劉向周慶丁姓王亥見前書　前儒林傳尹更¶
始事蔡千秋及受左氏傳取其變理合者為章句(隋志/十五)¶
<pb:KR3k0032_WYG_040-21a>¶
(卷/)　梅福傳明穀梁春秋¶
　　　漢公羊解詁　條例¶
何休傳作公羊解詁覃思不闚門十有七年又註訓孝¶
經論語風角七分與其師博士羊弼追述李育之意以¶
難二傳作公羊墨守(言不可攻如墨翟/之守城也十四巻)左氏膏肓(十/巻)穀¶
梁廢疾(三/巻)　鄭&KR0007;傳乃發墨守鍼膏盲起廢疾休見而¶
歎曰康成入吾室操吾矛以伐我乎(休始答賈逵事因/記左氏之短康成)¶
(箴附逐章之下/發墨守議膏盲)　(詩正義引鄭箴膏盲禮明堂位疏引/公羊疏禮大司徒疏  器疏引發墨)¶
<pb:KR3k0032_WYG_040-21b>¶
(守膏正義引何休膏盲蘇氏釋云又/引  盲鄭箴云  文選注引墨守)　隋志公羊解詁¶
十一巻漢諫議大夫何休注(唐志十三巻公/羊條例一巻)左氏膏盲¶
十卷(崇文目九卷巻中/興書目第七  闕)公羊墨守十四巻(唐志/一卷)公羊諡¶
例一巻梁有公羊傳條例一巻並何休撰穀梁廢疾三¶
卷何休撰鄭&KR0007;釋張靖箋(穀梁疏案鄭釋廢/疾張靖䇿廢疾)左氏膏盲¶
釋痾十卷服䖍撰(唐志/二卷)　序畧依胡母生條例隠括就¶
繩墨講誦師言至於百萬猶有不解(疏莊顔/之徒)　疏胡母¶
生本雖以公羊經傳授董氏猶自别作條例故何氏取¶
<pb:KR3k0032_WYG_040-22a>¶
之　荀爽傳著春秋條例作公羊問及辨䜟(隋志公羊/傳問答九)¶
(卷荀爽問徐欽答公羊論/二卷晉庾翼問王愆期答)　劉陶傳詔次第春秋條例¶
　蜀志孟光好公羊而譏呵左氏　吳志唐固為公羊¶
穀梁傳注(又國/語注)　晁氏志董仲舒以公羊顯又四傳至¶
何休鄭&KR0007;曰公羊善於䜟休注引䜟最多公羊疏三十¶
卷徐彥撰以何氏三科九㫖為宗本其說曰何氏之意¶
三科九㫖正是一事爾總而言之謂之三科析而言之¶
謂之九㫖新周故宋以春秋當新王此一科三㫖也所¶
<pb:KR3k0032_WYG_040-22b>¶
見異辭所聞異辭所傳聞異辭此二科六㫖也内其國¶
而外諸夏内諸夏而外夷狄此三科九㫖也　何氏作¶
文諡例云此春秋五始三科九㫖七等六輔二類之義¶
三科九㫖(見/上)五始者元年春王正月公即位是也七等¶
者州國氏人名字子是也六輔者公輔天子卿輔公大¶
夫輔卿士輔大夫京師輔君諸夏輔京師是也二類者¶
人事與災異是也　宋氏注春秋三科者一曰張三世¶
二曰存三統三曰異外内九㫖者一曰時二曰月三曰¶
<pb:KR3k0032_WYG_040-23a>¶
日四曰王五曰天王六曰天子七曰譏八曰貶九曰絶¶
時與日月詳畧之㫖也王與天王天子是錄遠近親疎¶
之㫖也譏與貶絶則輕重之㫖也　按三統厯云春為¶
陽中萬物以生秋為陰中萬物以成故名春秋欲使人¶
君動作不失中也　晁說之曰何休特負於公羊之學¶
五始三科九㫖七等六輔二類七缺之設何其紛紛邪¶
既曰據百二十國寶書而又謂三世異辭何耶(春秋說/云有七)¶
(缺夫婦君/臣父子禮)¶
<pb:KR3k0032_WYG_040-23b>¶
　　　漢三傳異同說¶
馬融傳融欲訓左氏春秋及見賈逵鄭衆注乃曰賈君¶
精而不博鄭君博而不精既精且博吾何加焉但著三¶
傳異同說¶
　　　漢左氏解誼　達義¶
隋志左氏傳解誼三十一卷九江太守服䖍注左氏膏¶
盲釋痾十卷春秋成長說九卷塞難三巻服䖍撰梁有¶
左氏達義一卷漢司徒掾王玢撰左氏傳三十卷王肅¶
<pb:KR3k0032_WYG_040-24a>¶
注董遇章句三十卷孫毓義注十八巻又賈服異同畧¶
五卷王朗注十二卷漢諸儒傳左氏者甚衆賈逵服䖍¶
並為訓解至魏遂行於世晉時服杜注俱立國學而唯¶
傳服義至隋杜氏盛行服義浸微　正義中興以後陳¶
元鄭衆賈逵馬融延篤彭仲博許惠卿服䖍潁容之徒¶
皆傳左氏魏世則王肅董遇為之注(正義多引服說/劉&KR0721;難服䖍云)¶
(䖍解誼其/文甚煩)　後漢傳服䖍作春秋左氏傳解行之至今¶
又以左傳駮何休之所駮漢事六十條(儒/林)　謝該明春¶
<pb:KR3k0032_WYG_040-24b>¶
秋左氏建安初樂詳條左氏疑滯數十事問謝該皆為¶
通解之名謝氏釋(魏畧云今左氏樂氏問/七十二事詳所廣也)　延篤從唐¶
溪典受左氏論解經傳多駁正後儒服䖍等以為折中¶
　鄭&KR0007;通公羊又從張恭祖受左氏　馬嚴通左氏¶
孔喬學左氏　蜀志尹黙傳益部多貴今文不崇章句¶
黙從司馬徳操宋仲子等受古學皆通諸經史又專精¶
於左氏春秋自劉歆條例鄭衆賈逵父子陳元服䖍注¶
說咸畧誦述　北齊書姚文安難服䖍解七十七條名¶
<pb:KR3k0032_WYG_040-25a>¶
曰駁妄李崇祖申明服氏名曰釋謬¶
　　　漢國語解詁(見/上)¶
賈逵傳為國語解詁二十一篇　隋志春秋外傳國語¶
二十卷賈逵注(唐已亡亡鄭衆作國/詩章句  其為數)　唐志王義國語¶
章句二十二卷唐固虞翻韋昭注孔鼂解各二十一卷¶
(吳韋昭集鄭賈/虞唐四家為注)　史通左丘明既為春秋内傳(韋昭注/國語謂)¶
(左傳為/内傳)又稽逸文纂别說分周魯齊晉鄭楚吳越八國¶
事起周穆王終魯悼公為外傳國語二十一篇(書目云/其文以)¶
<pb:KR3k0032_WYG_040-25b>¶
(方内傳或重/出而小異)　左傳正義傳&KR0007;云國語非丘明所作有¶
共說一事而二文不同　吳志注沈珩尤善春秋内外¶
傳　唐志雜家類晉孔衍春秋時國語十卷春秋後國¶
語十卷唐盧藏用春秋後語十卷　唐柳宗元非國語¶
二卷　劉貺外傳(見竹書/紀年)　宋庠補音三卷(治平元年/上之二月)¶
(二十五日令/國子監鏤板)　劉攽解駁左氏為内傳國語十巻　漢¶
書曰左丘明為傳又纂異同為國語司馬遷據左氏國¶
語　孔晁云左丘明集其典雅令辭與經相發明者為¶
<pb:KR3k0032_WYG_040-26a>¶
春秋傳其髙論善言别為國語¶
　　　漢春秋圖緯¶
列傳魏朗字少英從博士郤仲信學春秋圖緯注孔子¶
作春秋緯十二篇(黨/錮)　賈逵永平中上言左氏與圖䜟¶
合者寫傳詁藏之秘書　荀爽作公羊問及辨䜟　明¶
紀永平八年十月壬寅詔日食之變其災尤大春秋圖¶
䜟所為至譴　隋志梁有春秋緯三十卷宋均注　史¶
記孔子曰我欲載之空言正義此春秋緯文¶
<pb:KR3k0032_WYG_040-26b>¶
　　　春秋命厯序¶
詩生民疏緯候之書及春秋命厯序立五帝傳世之事¶
為毛說者皆所不言鄭信䜟緯以命厯序云少昊傳八¶
世顓頊傳九世帝嚳傳十世¶
　　　春秋少陽篇¶
論語正義案春秋少陽篇伯夷叔齊姓名字諡　白虎¶
通春秋文義曰天子之社稷廣五丈諸侯半之¶
　　　魏春秋說要　三傳論¶
<pb:KR3k0032_WYG_040-27a>¶
隋志春秋說要十巻魏樂平太守糜信撰春秋三傳論¶
十巻魏大長秋韓益撰　魏志孫叔然作周易春秋例¶
毛詩禮記春秋三傳國語爾雅諸註　蜀志李譔著古¶
文易尚書毛詩三禮左氏傳太&KR0007;指歸皆依凖賈馬異¶
於鄭&KR0007;　吳志士燮耽玩春秋為之注解袁徽與荀彧¶
書曰今欲條左氏尚書長義上之　魏畧鍾繇不好公¶
羊而好左氏謂左氏為太官而謂公羊為賣餅家數與¶
嚴幹共辨折長短¶
<pb:KR3k0032_WYG_040-27b>¶
　　　晉經傳集解　釋例　長厯　盟會圖¶
隋志春秋左氏經傳集解三十巻杜預撰(梁有服䖍杜/預音三巻)¶
(唐志音/二巻)釋例十五卷(梁有齊杜乾光/釋例引序一巻)左氏傳評二卷(並/預)¶
(撰/)杜預序集解一卷劉&KR0721;注(梁有春秋古今/盟會地圖一卷)　杜預傳¶
進爵當陽侯立功之後耽思經籍為春秋左氏經傳集¶
解(分經之年與傳相附/比其義類隨而解之)又參考衆家譜第謂之釋例又¶
作盟會圖春秋長厯備成一家之學比老乃成又撰女¶
記讃祕書監摯虞曰左丘明本為春秋作傳而左傳遂¶
<pb:KR3k0032_WYG_040-28a>¶
自孤行釋例本為傳設而所發明何但左傳故亦孤行¶
武帝謂預曰卿有何癖對曰臣有左傳癖　序傳或先¶
經以始事或後經以終義或依經以辯理或錯經以合¶
異隨義而發其例之所重其發凡以言例皆經國之常¶
制周公之垂法史書之舊章仲尼修之以成一經之通¶
體其微顯闡幽裁成義類者皆據舊例而發義指行事¶
以正褒貶諸稱書不書先書故書不言不稱書曰之類¶
皆所以起新舊發大義謂之變例然亦有史所不書即¶
<pb:KR3k0032_WYG_040-28b>¶
以為義者此蓋春秋新意故傳不言凡曲而暢之其經¶
無義例因行事而言則傳直言其歸趣而已非例也預¶
專修丘明之傳以釋經經之條貫必出於傳傳之義例¶
總歸諸凡推變例以正褒貶簡二傳而去異端蓋丘明¶
之志也劉子駿創通大義賈景伯(逵/)父子許惠卿(淑/)皆¶
先儒之美者潁子嚴(容/)淺近亦名家故舉劉賈許潁之¶
違以見同異(正義云服䖍之徒/劣於此故不論)分經之年與傳之年相¶
附比其義例各隨而解之名曰經傳集解(正義集解謂/聚集經傳為)¶
<pb:KR3k0032_WYG_040-29a>¶
(之作解月太康/元年三  成)别集諸例及地名譜第厯數相與為部¶
凡四十部十五卷皆顯其異同從而釋之名曰釋例(正/義)¶
(云釋例終篇云稱凡者五十其别四十有九蓋以母弟/二凡其義不異故也釋例四十部無凡者十五終篇云)¶
(諸凡雖是周公之舊典丘明撮其體義約以為言非/純寫故典之文也  隋志春秋五十凡義疏二卷)發¶
傳之體有三(發凡正例趣新意/變例  歸  非例)為例之情有五微而顯¶
志而晦婉而成章盡而不汙懲惡而勸善　左傳正義¶
杜别集諸例從而釋之事同則為部小異則附出孤經¶
不及例者聚於終篇其四十部次第從隠即位為首先¶
<pb:KR3k0032_WYG_040-29b>¶
有其事則先次之唯世族土地事既非例故退之於後¶
終篇宜最處末故次終篇之前終篇處其終土地之名¶
起於宋衞遇于垂世族譜起於無駭地名在世族之前¶
天子之見於經者三十有二稱天王者二十五稱王者¶
六稱天子者一　梁諸儒為左氏學者皆以賈服義難¶
駁杜預凡一百八十條王元規引證通析無滯著春秋¶
發題辭及義記十一卷左傳音三卷崔靈恩左氏經傳¶
義二十二卷左氏條例十卷(天監中靈恩申服難杜著/左氏條義以明之虞僧誕)¶
<pb:KR3k0032_WYG_040-30a>¶
(申杜難服世並傳焉靈恩/又有公穀文句義十卷)　後魏衞冀隆精服氏學難¶
杜氏六十三事賈思同駁冀隆十餘條互相是非積成¶
十巻詔下國學集諸儒考之¶
　　　晉春秋條例　牒例¶
劉寔傳尤精三傳辨正公羊以為衞輒不應辭以王父¶
命祭仲失為臣之節又撰春秋條例二十巻　隋志春¶
秋條例十一巻(唐志/十巻)晉劉寔撰經例十二巻方範撰左¶
傳例苑十九卷劉寔等集解春秋序一卷春秋序論二¶
<pb:KR3k0032_WYG_040-30b>¶
巻干寶撰(干寶獨美左傳以三十巻之約括囊二百四/十年之事  干寶為左氏義外傳注周易周)¶
(官凡數/十篇)　唐志劉寔左氏牒例二十巻¶
　　　晉春秋釋疑　春秋調人　左氏全綜¶
儒林傳汜毓合三傳為解注撰春秋釋疑凡所述七萬¶
餘言　劉兆以春秋一經三家殊塗諸儒是非紛然互¶
為讎敵乃思三家之異合而通之取周官調人之義作¶
春秋調人七萬餘言論其首尾使大義無乖不合者舉¶
其長短以通之又為春秋左氏解名曰全綜公羊穀梁¶
<pb:KR3k0032_WYG_040-31a>¶
解詁皆納經傳中朱書以别之又撰周易訓注及所讃¶
述百餘萬言　唐志劉兆三家集解十一卷　隋志劉¶
兆公穀集傳十二巻¶
　　　晉王接注公羊¶
傳接謂公羊附經立傳經所不書傳不妄起於文為儉¶
通經為長任城何休訓釋甚詳而黜周王魯大體乖硋¶
且志通公羊而往往還為公羊疾病接乃更注公羊春¶
秋多有新義又撰列女後傳七十二人喪亂盡失長子¶
<pb:KR3k0032_WYG_040-31b>¶
愆期緣父本意更注公羊又集列女後傳云　隋志公¶
羊傳十三巻(唐志/一卷)晉散騎常侍王愆期撰(詩鴻鴈疏引/王愆期注公)¶
(羊/云)梁有髙龍注公羊十二卷孔衍集解十四卷(正義按/孔舒元)¶
(公羊傳本云麟孰為而/至為孔子之作春秋)刁氏例序一卷　虞溥傳注春¶
秋經傳　郭瑀傳作春秋墨說孝經錯緯　載記石季¶
龍遣國子博士詣洛陽寫石經校中經于秘書國子祭¶
酒聶熊注穀梁春秋列于學官¶
　　　晉穀梁集解¶
<pb:KR3k0032_WYG_040-32a>¶
范甯傳甯字武子以春秋穀梁氏未有善釋遂沈思積¶
年為之集解其義精審為世所重既而徐邈復為之注¶
(儒林傳徐邈撰正五經音訓所注穀梁傳見重/於時隋志十二巻唐志又傳義十巻音一卷)　隋志¶
穀梁傳十二卷范甯集解傳例一卷甯撰　穀梁先有¶
尹更始(隋志梁有/十五卷)唐固(十三/卷)麋信(十二/卷)孔衍(十四/卷)江熈¶
(唐志二傳/評三卷)叚肅(十四/卷)張靖(十一/卷)等十餘家注解范甯以¶
為膚淺乃商略名例為集解十二卷例一卷(隋志同以/疏云范)¶
(所據别為例/畧一百餘條)甯子泰雍凱從弟邵及其父汪門生故吏¶
<pb:KR3k0032_WYG_040-32b>¶
商略同異撰諸子之言各記姓名(文中子范甯有志於/春秋證聖經而詰衆)¶
(傳/)序曰左氏艷而富其失巫穀梁清而婉其失短公羊¶
辨而裁其失俗左氏有服杜之注公羊有何嚴之訓¶
晁說之曰穀梁晚出於漢因得監省左氏公羊之違畔¶
而正之至其精深遠大者真得子夏之所傳范甯又因¶
諸儒而博辨之申穀梁之志也其於是非亦少公矣非¶
若征南一切申傳汲汲然不敢異同也晁公武曰三傳¶
之學穀梁所得最多諸家之解范甯之論最善　隋志¶
<pb:KR3k0032_WYG_040-33a>¶
徐乾注十三卷胡訥集解十卷(亡六經典序/録  十巻)程闡十卷¶
孔君指訓十巻張程孫劉四家集解四卷(殘/闕)劉兆公羊¶
穀梁傳十二巻(兆傳為公羊/穀梁解詁)¶
　　　晉春秋後語¶
見續春秋　唐志盧藏用春秋後語十卷¶
　　　晉春秋博士¶
荀崧傳元帝踐阼(太興/初)轉太常時左傳杜氏服氏各置¶
博士一人其公羊穀梁省不置崧上疏曰春秋公羊其¶
<pb:KR3k0032_WYG_040-33b>¶
書精&KR0046;明於斷獄穀梁簡約隠要孔子作春秋左丘明¶
子夏造䣛親受無不精究丘明撰所聞為傳其書善禮¶
多膏腴美辭張本繼末以發明經意信多竒偉儒者稱¶
公羊髙親受子夏立於漢朝辭義清俊斷決明審多可¶
採用董仲舒之所善也穀梁赤師徒相傳暫立於漢時¶
劉向父子猶執一家莫肯相從其書文清義約諸所發¶
明或左氏公羊所不載亦足訂正是以三傳並行博士¶
宜各置一人以傳其學元帝詔曰穀梁膚淺不足立博¶
<pb:KR3k0032_WYG_040-34a>¶
士餘如所奏(見宋志春魏黄初五年/四月置  秋穀梁博士)　北史趙世業家¶
有服氏春秋是晉世永嘉舊寫徐遵明往讀之因手撰¶
春秋義章為三十卷劉獻之三傳畧例三卷李&KR0599;撰定¶
三傳異同(唐志李&KR0599;三傳/異同十二巻)　齊書永明八年晉安王子¶
懋撰春秋例苑三十卷奏之武帝敕付祕閣　梁書劉¶
之遴著春秋大意三傳同異合三十事武帝詔答曰丘¶
明傳洙泗之風公羊宗西河之學張蒼傳左氏賈誼襲¶
荀卿源本分鑣指歸殊致　隋志春秋五辯二卷梁五¶
<pb:KR3k0032_WYG_040-34b>¶
經博士沈宏撰春秋三傳評十卷胡訥撰左傳述義四¶
十卷劉&KR0721;撰(書目今存一/巻崇文目同)　唐志梁簡文帝左氏傳例¶
苑十八卷隋劉&KR0721;攻昧十二卷規過三卷(正義引劉/&KR0721;規過)述¶
議三十七卷(辛惪源集注春/秋三傳三十卷)¶
　　　唐六十六家春秋¶
藝文志春秋六十六家一百部一千一百六十三卷始¶
於左丘明外傳國語次董仲舒繁露終於楊士勛穀梁¶
疏(失姓名/五家)左氏之學有賈逵董遇王肅王朗杜預鄭衆¶
<pb:KR3k0032_WYG_040-35a>¶
潁容劉寔服䖍孫毓梁簡文殷興何始真張冲孔潁達¶
之屬公羊之學有董仲舒嚴彭祖何休孔氏王愆期之¶
屬穀梁之學有尹更始叚肅唐固麋信張靖程闡孔衍¶
范甯徐乾徐邈沈仲義蕭邕江熈楊士勛之屬三傳則¶
有劉兆韓益胡訥潘叔度李&KR0599;之學國語則有王肅唐¶
固虞翻韋昭孔鼂之學又有士燮之注經干寶之義傳¶
吳略之詭例京相璠顧啓期之地名大夫譜王延之李¶
謐之㫖通叢林崔靈恩沈宏文阿之義解義畧劉&KR0721;之¶
<pb:KR3k0032_WYG_040-35b>¶
攻昧規過及答問辭苑辨證義難之流不著錄者始於¶
王&KR0007;度注左氏傳左氏有纂要集傳義疏音注序釋疑¶
事類公穀有總例以三傳名書有異同指要總例以春¶
秋名書有後語振滯通圖集注集傳纂例微㫖辨疑加¶
減指掌指元通例折衷義鑑而終以柳宗元非國語凡¶
二十二家四百三卷　隋志九十七部九百八十三卷¶
　崇文目三十三部三百九十六卷　中興目一百二¶
十三家一千四百八十卷　續書目十八家二十部四¶
<pb:KR3k0032_WYG_040-36a>¶
百卷¶
　　　唐春秋正義¶
志春秋正義三十六卷孔潁達谷那律楊士勛朱長才¶
奉詔撰馬嘉運王徳韶蘇徳融隨徳素等對趙&KR0042;智覆¶
審(永徽四年二月/二十四日上)序曰前漢傳左氏者有張蒼賈誼尹¶
咸劉歆後漢有鄭衆賈逵服䖍許惠卿等各有訓詁然¶
雜取公穀以釋左氏晉杜元凱為集解專取丘明之傳¶
以釋孔氏之經晉宋傳授以至于今為義疏者有沈文¶
<pb:KR3k0032_WYG_040-36b>¶
阿蘇寛劉&KR0721;沈氏於經傳極疎蘇氏唯旁攻賈服劉&KR0721;¶
實為翹楚而性好非毁規杜氏之失凡一百五十餘條¶
然比諸義疏猶有可觀今據以為本其有疎漏以沈氏¶
補焉(宋淳化七年十月/孔維等校正上之)　志又有楊士勛穀梁疏十二¶
卷徐文遠左傳義疏六十卷　書目潁達參劉沈之說¶
兩義俱違則斷以己意　崇文目春秋正義三十六卷¶
穀梁公羊疏各三十卷(公羊疏不知撰人或云徐彦/撰邢昺等是正  書目同)¶
隋志沈文阿左氏經傳義畧二十五卷王元規續十卷¶
<pb:KR3k0032_WYG_040-37a>¶
(經典序錄云梁沈文阿撰春秋/義疏闕下袟陳王元規續成之)劉&KR0721;左傳述義四十卷¶
　　　唐春秋通例¶
韓滉傳治易春秋著通例及天文事序議各一篇(舊史/著春)¶
(秋通例及天事/序議各一巻)　志韓滉春秋通一卷陸希聲春秋通¶
例三卷(因三傳之例裁正以通聖/人之㫖  崇文目巻同)¶
　　　唐春秋集傳　纂例¶
啖助傳善為春秋考三家短長縫䘺漏闕號集傳凡十¶
年乃成復攝其綱條為例統門人趙匡陸質其髙弟也¶
<pb:KR3k0032_WYG_040-37b>¶
(質本/名淳)質與其子異裒錄助所為春秋集注總例請匡損¶
益質纂會之號纂例　志陸質集注二十卷纂例十卷¶
(序云啖氏製統例分疏通會其義趙氏/損益多所發揮今纂而合之凡四十篇)微㫖二卷(書目/微㫖)¶
(三/卷)辨疑七卷(辨疑摭三家得失訂以啖趙之說微㫖頗/采三傳舊說以聞於師者斷其當否每一)¶
(篇必稱淳聞於師曰其柳宗元謂明章大中發露公/器其道以堯舜為的  法以文武為首以周公為翼)樊¶
宗師集傳十五卷　會要貞元十九年給事中陸質著¶
集注二十卷類禮二十卷君臣圖翼三十五卷上之¶
　　　唐春秋義統¶
<pb:KR3k0032_WYG_040-38a>¶
書目春秋闡微纂類義統十巻皇朝章拱之作春秋統¶
微序趙氏集啖氏統例集注二書及已說可以例舉者¶
為闡微義統十二卷第三四卷亡逸今本同趙匡字伯¶
循(國史/志同)　文中子世家王述著春秋義統¶
　　　唐春秋纂要　經傳要畧　御集列國經傳¶
志髙重春秋纂要四十卷重士廉五代孫文宗時翰林¶
侍講學士帝好左氏春秋命重分諸國各為書别名經¶
傳要畧(經解類髙重經傳/要畧十巻會要同)許康佐集左氏傳三十卷一¶
<pb:KR3k0032_WYG_040-38b>¶
作文宗御集　實錄太和九年四月癸亥許康佐進纂¶
要左氏傳三十卷五月乙巳朔以御集左氏列國經傳¶
三十卷宣付史館　會要太和九年五月御集春秋左¶
氏列國經傳三十卷¶
　　　唐春秋摘微¶
書目盧仝春秋摘微一卷十二公凡七十六事　晁氏¶
志唐盧全春秋摘微四卷其經解不用傳然㫖意甚疎¶
韓愈謂獨抱遺經究終始蓋實錄也祖無擇得之於金¶
<pb:KR3k0032_WYG_040-39a>¶
陵(崇文目/不載)¶
　　　唐三傳異同¶
會要元和四年四月給事中馮伉著三傳異同三卷¶
志馮伉三傳異同三卷李氏三傳異同例十三卷(開元/中失)¶
(名/)劉軻三傳指要十五卷(序云先儒以春秋之有三傳/若天之有三光  會三家必)¶
(當之言列/于經下)¶
　　　唐春秋加減¶
志一卷元和十三年國子監修定　書目一巻(崇文/目同)訂¶
<pb:KR3k0032_WYG_040-39b>¶
正左氏句讀字畫訛舛¶
　　　唐三傳總例　九經師授譜　春秋通例¶
韋表微傳敬宗時為翰林學士遷中書舎人尤好春秋¶
病諸儒執一槩是非紛然著三傳總例(志二/十卷)全會經趍¶
又以學者薄師道不如聲樂賤工能尊其師著九經師¶
授譜詆其違(舊史譜一卷/總例二十巻)　志成&KR0007;公公穀總例十卷¶
(咸通山/陽令)陸希聲春秋通例李氏三傳異同例(見/上)　北史¶
張思伯善說左氏撰刋例十卷¶
<pb:KR3k0032_WYG_040-40a>¶
　　　唐春秋圖¶
志張傑春秋圖五卷又春秋指元十卷(崇文目春秋精/義二十卷指元)¶
(十/卷)　書目春秋圖一卷唐會昌中黄敬密撰(國史志云/春秋兩霸)¶
(列國指要圖之序/有晉霸楚霸  語)春秋名號歸一圖二卷名字同異錄¶
五卷蜀馮繼先撰春秋&KR0027;鑑圖一卷張暄撰自魯周迄¶
陳蔡載其名氏　崇文目春秋圖五卷演左傳諡族圖¶
五卷春秋名號歸一圖二卷(左氏所書人或字或號或/爵諡多互見取以系名下)¶
　　　唐春秋指掌　圖¶
<pb:KR3k0032_WYG_040-40b>¶
志李瑾十五卷　書目(卷同/上)李瑾集諸家之說為序義¶
凡例各一篇抄孔潁達正義為五篇采摭餘條為碎玉¶
一篇集先儒異同辨正失得為三篇取劉&KR0721;規過申訂¶
其義為三篇大抵專主杜學(崇文/目同)　國史志春秋指掌¶
圖二卷融據李瑾指掌為圖不著姓¶
　　　唐春秋折衷¶
志陳岳三十卷(唐末江/西從事)　晁氏志春秋折衷論三十卷¶
陳岳撰以左氏為上公羊為中穀梁為下比其異同而¶
<pb:KR3k0032_WYG_040-41a>¶
折中之　書目春秋折衷論記三傳異同參求其長¶
　　　唐春秋義鑑　義畧¶
志郭翔春秋義鑑三十卷(崇文目在/類書類)儒家章懷太子春¶
秋要錄十巻　隋書張冲字叔元撰春秋義畧(隋志張/冲三十)¶
(卷/)¶
　　　春秋十二國年厯¶
國史志一卷(不知/撰人)春秋新義十卷林槩辨國語三卷¶
　　　天禧春秋要言¶
<pb:KR3k0032_WYG_040-41b>¶
見御製¶
　　　天禧春秋纂類　集議畧論　統微　通義會¶
　　　義　機括¶
書目天禧中葉清臣取左氏傳隨事編類為二十六門¶
十卷名春秋纂類　慶厯中大理丞李堯俞辨三傳諸¶
家得失及采陳岳折衷總其類例五百餘目而成一百¶
九十五論進表稱春秋集議畧論三十卷今分上下二¶
卷　章拱之統微二十五卷據三傳啖趙意所不及者¶
<pb:KR3k0032_WYG_040-42a>¶
斷以己見并采陸淳可取之義　至和中太常博士王¶
晢撰春秋通義十二卷據三傳注疏及啖趙之學其說¶
通者附經文之下缺者用己意釋之又異義十二巻皇¶
綱論五卷二十三篇(論辨大/義例)　嘉祐中杜諤撰春秋會¶
義二十六卷自左氏至啖趙及皇朝諸儒三十餘家集¶
其論議繫經下(釋例繁露規過膏肓先儒同異篇指掌/碎玉折衷掌議纂例辨疑微㫖摘微通)¶
(例胡氏論箋義總論尊王發微本㫖辨要㫖要集議/索&KR0046;新義經社三十餘家成一書其後仍斷以己意)¶
元豐中沈括撰春秋機括三卷上卷以魯公甲子紀周¶
<pb:KR3k0032_WYG_040-42b>¶
及十二國年譜中卷載周及十二國譜系世次下卷記¶
列國公子諸臣名氏其無異名者不錄¶
　　　景祐春秋集傳　春秋要論¶
元年正月甲戌(十三/日)河北漕臣王㳂上集傳十五巻(書/目)¶
(明道/中撰)復上書以春秋論事上嘉其好學詔奬諭加直昭¶
文館十二月二十一日崇政殿說書賈昌朝撰春秋要¶
論十卷五册(乞付臣㸃/句音切)詔令舎人院試二年二月五日¶
詔直集賢院¶
<pb:KR3k0032_WYG_040-43a>¶
　　　慶厯春秋尊王發微¶
慶厯中國子監直講孫復著尊王發微十一篇大約本¶
於陸淳而增新意(書目十二卷又總論三/卷總類例而為之斷)¶
　　　皇祐春秋列國類纂　春秋辨要¶
皇祐五年宋敏修上所著列國類纂四月十三日召試¶
學士院嘉祐三年楊繪獻書意詩㫖春秋辨要十卷閏¶
十二月二十六日命為集賢校理¶
　　　嘉祐春秋新意¶
<pb:KR3k0032_WYG_040-43b>¶
成都宋堂嘗擬陳子昻作感遇詩以諷上建儲事著蒙¶
書數十篇春秋新意七蠧西北民言頗究時務嘉祐元¶
年翰林學士趙槩上其所著書十月二十三日以為四¶
門助敎¶
　　　元豐左氏春秋年表¶
元豐中楊彦齡撰二巻據經傳嵗月為表首叙周魯繼¶
以齊晉秦宋衛陳蔡曹鄭吳楚越之國其下總記戎狄¶
蠻夷之事　紹興中韓璜撰人表一卷環中左氏二十¶
<pb:KR3k0032_WYG_040-44a>¶
國年表一卷列國臣子表十卷中進春秋年表五年五¶
月己亥沈與求奏先魯後周非尊王意　乾徳四年四¶
月庚戌國子丞楊均上魯史分門屬類賦三卷詔褒之¶
　紹興十六年三月鄭邦哲進左氏韻類　元祐中晁¶
補之撰左氏雜論一卷指左傳之失凡四十六條¶
　　　宋朝春秋傳¶
劉敞著春秋傳十五卷權衡十七卷說例二卷(中興書/目一卷)¶
(例凡四/十九)文權二卷意林五卷(中興目意林二卷衡總四/十巻無文權  權  論三)¶
<pb:KR3k0032_WYG_040-44b>¶
(傳之失意林叙其解經/之㫖劉氏傳其所解經)　蘇轍傳十二卷(本左氏參/公穀啖趙)¶
趙瞻經解義例三十卷春秋論二十卷　孫覺經社要¶
義六卷(分為類例攷據諸傳以解經㫖/其學亦出啖趙凡四十餘門)春秋學纂十三¶
卷(其說以穀梁為本及采左氏公羊歴代諸儒所/長間以其師胡瑗之說斷之分莊公為上下)　丁¶
副春秋演聖統例二十卷(田偉書目/副作論)　許洞春秋釋幽¶
五卷　劉熙古春秋極論二篇演例三篇　任伯雨繹¶
聖傳十二卷　馬擇言春秋要類五卷(崇文目/在類書)　家安¶
國通義二十四卷　張大亨通訓十七卷　陸佃後傳¶
<pb:KR3k0032_WYG_040-45a>¶
二十卷　鄭昻春秋臣傳三十巻(以人類事凡二百十/五人附而名者又九)¶
(十/三)　黎錞春秋經解十二巻　劉絢春秋五卷　王當¶
春秋十二卷列國諸臣傳五十一卷　馮正符得法忘¶
例論三十卷(晁氏志其書例最詳悉務通經㫖熙寧八/年何郯奏之不報意者王安石不喜故也)¶
　馮山通解十二卷　余安行新傳十二卷　張根春¶
秋指南十卷(以征伐會盟/年經而國緯)　胡銓集善十三卷　鄭樵¶
傳十二卷春秋考十二卷(凡經文音義/之訛者正之)　葉夢得春秋¶
讞三十卷春秋考十二卷傳二十卷(夢得又有指要總/例二卷  例論五)¶
<pb:KR3k0032_WYG_040-45b>¶
(十九篇/紹興中)　劉本春秋中論三十巻(紹興/中)　髙閌春秋集¶
注十四卷　洪興祖春秋本㫖二十卷　薛季宣經解¶
指要十四卷(序言諸/侯無史)　吕本中集解十二卷　吕祖謙¶
左傳類編六卷　陳傅良春秋後傳左氏章句四十二¶
卷¶
　　　建炎春秋時論　春秋類纂¶
書目一卷建炎中李棠撰專采時議為論一十八篇¶
鄭績采左氏為紀傳六十卷名春秋類纂¶
<pb:KR3k0032_WYG_040-46a>¶
　　　紹興春秋口義¶
二年十一月辛酉詔自今住講日令經筵官輪進春秋¶
口義一授至開講日如舊三年二月丁亥朔右諫議徐¶
俯進春秋解義至天王使宰渠伯糾來聘用左氏說父¶
在故名上謂俯曰魯桓公簒立天王當致討既四年不¶
問乃使其宰往聘失政刑矣故書名以貶之戊子俯乞¶
編之記注　紹興中侍講朱震講義三卷　侍講范冲¶
左氏講義四卷¶
<pb:KR3k0032_WYG_040-46b>¶
　　　紹興春秋傳¶
建炎二年六月戊辰江端友請下湖州取崔子方所著¶
春秋傳藏秘書(經解十二巻本例例要一巻之紹/興六年八月子方之孫岩上)紹興¶
五年四月一日詔徽猷待制胡安國經筵舊臣今以所¶
著春秋傳纂述成書進入十年三月書成上之(表云六/年十二)¶
(月/上)詔奬諭(除寶文直學/士賜銀幣)凡三十巻十萬餘言載孟氏而¶
下七家發明綱領之詞于卷首事按左氏義采公穀之¶
精者大綱本孟子而微詞多以程氏之說為證(春秋立/法謹嚴)¶
<pb:KR3k0032_WYG_040-47a>¶
(而宅心/忠恕)傳外復有總貫條例與證據史傳及學徒問答¶
二百餘章子寧集錄名曰通㫖一卷¶
　　　紹興春秋四譜¶
四年鄧名世上春秋四譜六卷(名世以經傳國語參合/援據為國譜年譜地譜)¶
(人/譜)辨論譜說十篇一卷(辨先儒言經傳/之失考訂明切)三月二十五日¶
引見九月六日賜出身充史館校勘　崇文目春秋世¶
譜七卷宗族名諡譜五卷　書目唐楊蘊撰春秋公子¶
譜一卷載帝王以來至春秋京兆杜氏春秋譜六卷(唐/志)¶
<pb:KR3k0032_WYG_040-47b>¶
(顧啓期大夫/譜十一卷)　元祐中孫子平練鳴道春秋人譜一卷¶
凡編三十八國千七百六十三人分三卷今合為一¶
　　　紹興春秋明例　素志¶
書目一卷紹興中舒州布衣王日休撰凡十篇通謂之¶
明例又冠以例要例意例釋　又有孫復解三傳辨失¶
四卷　夏休撰春秋素志三百十五卷凡三百萬言謂¶
出於&KR0007;聖素王之志名曰素志又畧其文而約說之為¶
麟臺獨講十一卷　續目淳熙中晁公武進故訓傳三¶
<pb:KR3k0032_WYG_040-48a>¶
十卷¶
　　　紹興春秋總鑑　春秋正辭¶
十二年十二月庚申詔董自任上春秋總鑑可采宜處¶
以太學錄之職其書秘省錄進凡十二卷類集本末而¶
為解義　十三年正月戊午畢良史獻春秋正辭二十¶
卷詔諫議羅汝楫司業髙閌看詳來上特改京官(又正/辭通)¶
(例十/五巻)　十一年六月壬午吳曾獻所著左氏發揮補右¶
迪功郎¶
<pb:KR3k0032_WYG_040-48b>¶
　　　隆興左氏國紀　春秋分記¶
續目左氏國紀三十卷隆興初徐得之編析諸國之事¶
每國各繋以年疏其說於後　春秋分記九十卷程公¶
說撰推春秋㫖義即左氏傳分而記焉又旁采公穀諸¶
子之說附其下又為年表世譜世本及天文疆域禮樂¶
諸書次國小國著錄　吳元緒鼓吹鄧埏類對文濟道¶
綱領四卷又有蒙求三卷王舜俞序¶
　　　淳熙春秋集解　春秋通志¶
<pb:KR3k0032_WYG_040-49a>¶
十年六月二十二日知潭州林栗著經傳集解三十三¶
卷乞投進十一年十二月四日上之付秘省　十二年¶
二月一日任清叟進曾祖伯雨春秋繹聖傳十二卷十¶
四年九月十七日朱佺進伯父長文春秋通志十册(並/付)¶
(秘/省)　書目通志十二卷折衷三傳旁考啖趙陸淳之說¶
及推演孫復之言¶
漢時易與論語分為三詩分為四禮分為二及學者散¶
亡僅存其一餘家皆廢獨春秋三傳並行至今於聖人¶
<pb:KR3k0032_WYG_040-49b>¶
之㫖各有得焉　漢武宣之世信重其書學士大夫誦¶
說用以斷獄決事雖萬目未張而大綱克正其效亦可¶
見矣　箋傳之學惟春秋為難工經理也史事也春秋¶
名經而實史也專於經則理虚而無證專於史則事礙¶
而不通所以難也　詩正義云漢初為傳訓者皆與經¶
别行三傳之文不與經連故石經書公羊傳皆無經文¶
　左氏傳事不傳義是以詳於史而事未必實以不知¶
經故也公穀傳義不傳事是以詳於經而義未必當以¶
<pb:KR3k0032_WYG_040-50a>¶
不知史故也　杜征南作釋例啖助作統例陸淳合啖¶
趙之說作纂例韓滉作通例陸希聲亦作通例李瑾作¶
凡例孫明復作總例孫復丁副作統例王晢作明例隠¶
括胡安國作通例程逈作顯微例目(三巻六/十五首)葉夢得作¶
指要總例崔子方作本例(胡母生何休公羊鄭興及子/衆賈徽潁容左氏荀爽劉陶)¶
(總春秋/為條例)　夏五之闕艮八之占　春秋始於元終於麟¶
　¶
　¶
<pb:KR3k0032_WYG_040-50b>¶
　¶
　¶
　¶
　¶
　¶
　¶
　¶
　玉海卷四十¶
