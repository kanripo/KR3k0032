#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷九十一
#+PROPERTY: JUAN 卷九十一
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷九十一
<pb:KR3k0032_WYG_091-1a>¶
欽定四庫全書¶
　玉海卷九十一¶
　　　　　　　　　　　　宋　王應麟　撰¶
　器用¶
　　屏障¶
　釋名屏風言可以屏障風也帷圍也帳張也(賈公彦/云屏風)¶
　(之名岀於漢世春秋後語云孟嘗君屏/風後常有侍史記客語則前已有屏風)¶
　　　周黼依¶
<pb:KR3k0032_WYG_091-1b>¶
春官司几筵大朝會大饗射凡封國命諸侯王位設黼¶
依依前南鄉注斧謂之黼其繡白黑采以絳帛為質其¶
制如屏風斧取割斷之義畫斧無柄設而不用之意(外/有)¶
(虎門昭其勇也内/有黼依昭其斷也)正義依狀如屏風絳質長八尺屏風¶
之名出於漢世(典絲凡飾邦器者受文織/絲組注謂茵席屏風之屬)　明堂位周¶
公朝諸侯於明堂之位天子負斧依南向而立注負之¶
言背也斧依為斧文屏風於戸牖之間　覲禮天子設¶
斧依於戸牖之間左右几天子衮冕負斧依　詩公劉¶
<pb:KR3k0032_WYG_091-2a>¶
既登乃依正義既登堂負扆而立也明堂位注云云然¶
則斧者是屏風之名扆則户牖之閒地耳　北史李謐¶
傳鄭氏禮圖説扆制曰従廣八尺畫斧文於其上今之¶
屏風也¶
　　　周氊案　皇邸¶
天官掌次王大旅上帝則張氊案設皇邸注以氊為牀¶
於幄中鄭司農云皇羽覆上邸後版也&KR0007;謂後版屏風¶
與染羽象鳯凰羽色以為之疏大旅謂冬至祭天圓丘¶
<pb:KR3k0032_WYG_091-2b>¶
氈案皇邸謂王坐所置也(并有大次/小次之幄)後版者為大方版¶
於坐後畫為斧文言屏風者據漢法况之禹貢羽畎夏¶
翟謂貢夏翟之羽(後世/無)周禮鍾氏染鳥羽象鳯皇色以¶
為之覆於版上明堂位司几筵皆云黼扆此不在寢廟¶
無扆故別名皇邸　公羊傳注禮天子外屏諸侯内屏¶
大夫帷士簾¶
　　　漢黼依¶
嚴助傳淮南王安上書陛下玩心神明負黼依南面而¶
<pb:KR3k0032_WYG_091-3a>¶
聽斷注師古曰依讀為扆扆形如小屏風而曲之畫以¶
黼文張於户牖之間白與黑畫為斧形謂之黼　西域¶
傳贊天子負黼依(注同/上)　東京賦負斧扆注屏風　曲¶
禮天子當依而立疏依狀如屏風以絳為質髙八尺東¶
西當戸牖之間繡為斧文亦曰斧依覲禮鄭注云依如¶
今綈素屏風也有繡斧文所以示威也　爾雅牖户之¶
間謂之扆注窻東户西也¶
　　　漢書囊帷¶
<pb:KR3k0032_WYG_091-3b>¶
東方朔傳文帝集上書囊以為殿帷　文帝紀贊帷帳¶
無文繡示朴為天下先　丙吉傳驛騎持赤白囊邊郡¶
發奔命書　翟酺傳酺上疏曰文帝愛百金於露臺飾¶
帷帳於皁囊(皁囊見/上類)　周舉上疏欲帝置章御座以為¶
規戒　上書言事始於孝文二年賈山　王嘉傳哀帝¶
初易帷帳去錦繡乗輿席緣綈繒而已¶
　　　漢武帳¶
汲黯傳上嘗坐武帳黯前奏事望見黯避帷中使人可¶
<pb:KR3k0032_WYG_091-4a>¶
其奏注應劭曰武帳織成帳為武士象也孟康曰今御¶
武帳置兵蘭五兵於帳中也韋昭曰以武名示威　　霍¶
光傳太后被珠襦盛服坐武帳中期門武士陛㦸陳列殿¶
下　史記索隠引輿服雜事云六尚尚席掌武帳帷幔¶
梅福&KR0019;上書曰願壹登文石之陛涉赤墀之塗當户牖¶
之法坐注師古曰户牖之間謂之扆法坐正坐也猶言¶
法宮法駕¶
　　　漢甲乙帳¶
<pb:KR3k0032_WYG_091-4b>¶
東方朔傳陛下誠能用臣之計推甲乙之帳燔於四通¶
之衢注帳多故以甲乙第之　貢禹傳陛下誠深念髙¶
祖之苦醇法太宗之治去甲乙之帳　西域傳孝武興¶
造甲乙之帳落以隨珠和璧天子負黼依襲翠被馮玉¶
几而處其中注師古曰扆如小屏風畫為黼文帳其數¶
非一以甲乙次第名之　漢武故事以琉璃珠玉明月¶
夜光雜錯珍寶為甲帳其次為乙帳甲以居神乙上自¶
御之¶
<pb:KR3k0032_WYG_091-5a>¶
　　　漢紫幄¶
見郊祀類　四合象宮曰幄　饗神之幄¶
　　　漢劉向列女傳屏　御坐列女屏¶
劉向七畧別錄臣向與黄門侍郎歆所校列女傳種類¶
相従為七篇以著禍福榮辱之效是非得失之分畫之¶
於屏風四堵　後漢宋&KR0042;傳御坐新屏風圖畫列女帝¶
數顧視之&KR0042;曰未見好德如好色者也帝即撤之¶
　　　漢幄坐畫屏風¶
<pb:KR3k0032_WYG_091-5b>¶
班固叙傳班伯為侍中光祿大夫時乗輿幄坐張畫屏¶
風畫紂妲己因指畫而問伯云云上曰今日復聞讜言¶
　子房運籌帷幄中¶
　　　漢綈素屏風¶
覲禮天子設斧依於户牖之間注依如今綈素屏風也¶
疏綈赤也素白也漢時屏風以綈素為之象古者白黑¶
斧文(白與黑謂之黼刃白/而銎黑則為此斧字)¶
　　　漢屏風銘¶
<pb:KR3k0032_WYG_091-6a>¶
三輔决錄何敞為汝南太守章帝南巡過郡設刻鏤屏¶
風帝命侍中黄香銘之曰古典務農彫鏤傷民忠在竭¶
節義在修身　李尤亦有屏風銘　東方朔傳有屛風¶
賦　淮南王有屛風賦　羊勝屛風賦重葩累繡沓璧¶
連璋¶
　　　漢雲母屏風　吳御屏¶
鄭&KR0042;傳元和元年&KR0042;為太尉時舉將第五倫為司空班¶
次在下每正朔朝見&KR0042;曲躬而自卑帝問其故遂聽置¶
<pb:KR3k0032_WYG_091-6b>¶
雲母屏風分隔其間由此以為故事　吳錄景帝時紀¶
亮為尚書令子隲為中書令每朝㑹詔以御屛風隔其¶
座焉　古今注孫亮作瑠璃屏風鏤作瑞應圖一百二¶
十種¶
　　　魏素屏几¶
魏志太祖平柳城以素屏風素馮几賜毛玠曰君有古¶
人之風賜以古人之服　唐貞觀十六年七月以素屏¶
几賜魏徵¶
<pb:KR3k0032_WYG_091-7a>¶
　　　唐疏屛　十漸屛(又見奏議類/)¶
魏徴傳(日月据/通鑑)貞觀十三年五月甲寅詔五品以上上¶
封事徴上疏極言不克終十漸疏奏帝曰朕今聞過矣方¶
以所上疏列為屏障庶朝夕見之兼錄付史官(賜金十斤/廏馬二匹)¶
　政要貞觀三年太宗謂司空裴寂曰比有上書奏事條¶
數甚多朕黏之屋壁出入觀省　　吳兢傳上疏曰太宗¶
好悦至言有上書益於政者黏寢殿之壁坐望臥觀¶
宋璟傳開元十二年璟為留守帝曰宜有嘉謀以示朕¶
<pb:KR3k0032_WYG_091-7b>¶
璟因一一極言手制答曰所進當書之坐右出入觀省¶
　裴耀卿傳&KR0007;宗有事岱宗上書數百言帝曰朕置書¶
坐右以自戒¶
　　　唐刺史姓名屏風¶
循吏傳序唐興承隋亂離剗袚荒荼始擇用州刺史縣¶
令太宗嘗曰(貞觀二年太宗謂侍臣曰云云見/貞觀政要通鑑同  㑹要作三年)朕思天¶
下事丙夜不安枕永惟治人之本莫重刺史故錄姓名¶
於屏風臥興對之得材否狀輒疏之下方以擬廢置又¶
<pb:KR3k0032_WYG_091-8a>¶
詔内外官五品以上舉任縣令者於是官得其人民去¶
愁歎就妥安　通鑑貞觀二年上曰朕為養民惟在都¶
督刺史云云(同/上)縣令尤為親民不可不擇乃命内外五¶
品以上各舉堪為縣令者以名聞　通典太宗疏督守¶
之名于屛俯仰視焉其人善惡必書其下州郡無不率¶
理　會要貞觀十一年八月馬周上疏云云太宗因謂¶
侍臣曰刺史朕當自簡縣令詔京官五品以上舉一人¶
　　　唐列女傳屏風¶
<pb:KR3k0032_WYG_091-8b>¶
虞世南傳太宗命寫列女傳於屏風于時無本世南暗¶
疏(一作/書)之無一字謬(一云一/無遺失)¶
　　　唐眞草書屏風¶
見御書類　梁蕭子雲上飛白書屏風¶
　　　唐黼扆¶
官志尚舎局奉御大朝㑹設黼扆施躡席薰鑪朔望設¶
幄而已　李德裕傳文宗指坐扆前示宰相曰此德裕¶
爭鄭注處¶
<pb:KR3k0032_WYG_091-9a>¶
　　　唐古今家誡屏¶
房&KR0007;齡傳集古今家誡為屏令諸子各取一具曰留意¶
於此足以保躬矣¶
　　　唐五王帳¶
通鑑&KR0007;宗素友愛於殿中設五幄與諸王更處其中謂¶
之五王帳(五王宋申兄也岐/薛弟也豳従兄也)　傳世謂天子友悌古無¶
有者帝於順睦蓋天性然雖讒邪無以搖¶
　　　唐麟德殿漢名臣屏風¶
<pb:KR3k0032_WYG_091-9b>¶
見圖類(貞元十二年二月/)¶
　　　唐連屏¶
李絳傳元和二年為學士憲宗稱太宗&KR0007;宗之盛欲庶¶
幾二祖道德風烈何行而至絳曰陛下誠能正身勵已¶
尊道德遠邪佞進忠直與大臣言敬而信無使小人參¶
焉與賢者游親而禮無使不肖與焉去官無益於治則¶
材能出斥宫女之希御則怨曠銷將帥擇士卒勇矣官¶
師公吏治輯矣法令行而下不違敎化篤而俗必遷如¶
<pb:KR3k0032_WYG_091-10a>¶
是可與祖宗合德號稱中興言之不行無益也行之不¶
至無益也帝曰美哉斯言朕將書諸紳即詔絳與崔羣¶
錢徽韋&KR0042;景白居易等搜次君臣成敗五十種為連屏¶
張便坐帝每閲視顧左右曰而等宜作意勿為如此事¶
　論事集四年圖畫美惡題寫其事文王得呂望以興¶
周桓公得管仲以覇齊宣王誅阿大夫京房對漢元帝¶
周幽二世陳後主梁武帝聖君明主忠臣義士既不敢¶
遺而闇君亂臣亦取鑒戒君臣合體事跡可觀錄五十¶
<pb:KR3k0032_WYG_091-10b>¶
條賢愚成敗勒為兩卷張之便坐　按藝志實録㑹要¶
君臣事迹十四篇書於六扇屏風自君臣道辨邪正至¶
于簡田獵錄勲賢與絳等所次五十種詳畧之不齊篇¶
數之不類一為絳等所次一為憲宗所製未可合而為¶
一¶
　　　唐前代君臣事跡屏風¶
見雜御製類　㑹要元和四年七月(實錄乙巳朔云會/要宰相雜錄  三)¶
(年七月宣/示宰臣非)　舊紀元和四年秋七月乙巳朔御製前代¶
<pb:KR3k0032_WYG_091-11a>¶
君臣事迹十四篇書於六扇屛風(志儒家類/十四篇)是月出書¶
屏以示宰臣李藩等表謝之　實錄李藩等表賀曰列¶
在玉座分為書屏覩名臣之事業誠所厚顔觀聖主之¶
規模我無慙德豈敢於此屏之後輒近諛佞詔答曰卿¶
等徇公獻納正救之益既多朕亦遐想聖賢諫諍之規¶
是渇所以列其事跡文以丹青庶幾啟發蒙昧辨察正¶
邪　白居易批李夷簡賀御撰君臣事迹屏風表云朕¶
思求理化親閲典墳至於去邪納諫之規勤政謹兵之¶
<pb:KR3k0032_WYG_091-11b>¶
戒取而作鑒書以為屏與其散在圖書心存而景慕不¶
若列之繪素目覩而躬行庶將為後事之師不獨觀古¶
人之象(明君直臣前言往事/森然在目如見其人)　李絳論事集所載答宰¶
相賀屏風狀卿等獻納云云與實錄所載詔答之辭叶¶
同但五十種之事如呂望管仲皆絳等所次而事跡十¶
四篇乃憲宗御製固未可合為一也¶
　　　唐政要屏風¶
通鑑宣宗大中二年二月庚子以令狐綯為翰林學士¶
<pb:KR3k0032_WYG_091-12a>¶
上嘗以太宗所撰金鏡授綯使讀之至亂未嘗不任不¶
肖至治未嘗不任忠賢上止之曰凡求致太平當以此¶
言為首又書貞觀政要於屏風每正色拱手而讀之¶
　　　咸平御覽御屏風　太宗太平御覽(見著書類/)¶
咸平中(通畧咸平四/年十二月)田錫知通進銀臺封駁司嘗因對¶
曰陛下好古不倦若師皇王之道十年必致太平舊有¶
御覽但記分門事類不如鈔略經史子集為御覽三百¶
六十卷日覽一卷周嵗而徧又取經史要切之言為御¶
<pb:KR3k0032_WYG_091-12b>¶
屏風十卷置御座之側上嘉納詔史館以羣書借之每¶
成數卷即先進内又先上御覽三十卷御屏風五卷御¶
覽序曰可以銘於座隅者書之於御屏可以用於帝道¶
者錄之於御覽經語取易曉之意史傳取其可行之事¶
或總之於雜錄文集或附之於逐篇悉求切當之言用¶
達精詳之理御屏風序曰古者帝王之盤盂皆銘几杖¶
有戒軒帝輿几皆銘焉曰吾居民之上惴惴恐不及武¶
王户席必訓焉席銘曰無行可悔户之銘曰名難得而¶
<pb:KR3k0032_WYG_091-13a>¶
易失太公金匱亦曰武王銘於几杖墨子又曰堯舜湯禹¶
書事於竹帛瑑之盤盂曰君子福大而愈懼臣每覽經史子¶
集因取其語要總一十卷輒因進獻可題於屏置之御座之右¶
則聖德日新矣二書不就而終　天禧五年以賜皇太子¶
梁鼎守吉州太宗記其名於御屏　　楊徽之能詩太宗寫¶
其警句十聮御屏上　　呂夷簡治開封有聲眞宗識其姓¶
名於屏風¶
　　　景祐邇英延義閣無逸屏¶
<pb:KR3k0032_WYG_091-13b>¶
景祐二年正月癸丑(二十/八日)置邇英延義二閣寫尚書無¶
逸篇於屏邇英在迎陽門之北東向延義在崇政殿之¶
西南向是日仁宗御延義閣召輔臣觀仍命讀唐書讀¶
春秋既而宴崇政殿後又命王洙書之¶
　　　治平欽明殿洪範屏¶
治平三年六月壬子英宗改清居殿曰欽明殿召直龍圖¶
閣(一云直/集賢院)王廣淵書洪範於屏帝謂廣淵曰先帝臨御四¶
十年天下承平得以無為朕方屬多事豈敢自逸故改此¶
<pb:KR3k0032_WYG_091-14a>¶
殿名因訪廣淵先儒論洪範得失廣淵對張景所得最¶
深以景論七篇進明日復召對延和殿帝曰景所説過先¶
儒逺矣以三德為馭臣之柄尤為善論朕遇臣下常謙柔¶
聽納之間則自以剛斷此屏置之左右豈特無逸之戒也¶
(㑹要廣淵傳英宗召對於邇英閣帝曰朕所燕居欽明殿/有綈屏朕每讀洪範得髙明沉潛之義剛内以自强柔外)¶
(以應物此人君之體也素愛卿筆札為朕書於屏以/備觀省豈特開元無逸圖也賜廣淵御紙筆墨黄金)¶
　　　元豐周官屏¶
元豐五年建尚書省六年十一月十九日臨幸蘇頌謝表¶
<pb:KR3k0032_WYG_091-14b>¶
云三朝漢省已叨過輦之恩六典周官願謹書屏之戒(尚/書)¶
(省諸㕔壁書周官為/屏見葉夢得燕語)七年正月右諫議趙彦若言尚書省¶
寫周官一篇此朝廷稽古命官之本也¶
　　　建炎御書旅獒易卦孟子屏　紹興御屏奏疏圖¶
實錄建炎二年九月己亥(一作戊戌/賜己亥謝)以御書通鑑第四册¶
賜宰相黄潛善等曰(一作建炎二年九月十八日己亥/黄潛善謝賜資治通鑑上曰云云)朕¶
近將孟子論治道處手寫於絹屏積久自多他日回鑾亦¶
留屛於此潛善曰陛下寫孟子王道政教之言在左右前¶
<pb:KR3k0032_WYG_091-15a>¶
後屏障亦古人自警發之意又曰朕每日温習孟子五卷¶
愛其簡明知要故樂書之汪伯彦曰陛下留神此書取其¶
宜於今者力行之天下甚幸二十二日癸卯宣示親書素¶
屏二十三日甲辰潛善致詞曰臣等昨晚&KR0041;遣中使宣示¶
御書座右素屏旅獒一篇大有大畜二卦與孟子七篇凡¶
十扇於書取謹德昭度之規於易記有賢畜徳之義蓋曰¶
正心誠意以齊家治國者在德立政造事以致君澤民者¶
在賢所摭孟軻當年之格言皆切本朝今日之急務屏幃¶
<pb:KR3k0032_WYG_091-15b>¶
之内聖賢滿前因知心術之接在兹非以字畫之好為貴¶
上曰孟子自幼所習至今成誦在口不覺寫出如旅獒因¶
葉夢得進讀資治通鑑及之又欲寫無逸篇但其字多屏¶
狹不能容見别營度游意翰墨朕意殊不倦汪彦伯曰陛¶
下書聖賢垂範之言置諸座右以自警此進德脩業之效¶
又曰孟子言左右皆曰賢又左右皆曰可殺一章詳咏斯¶
言欲謹守之夙夜不忘神交尚友如與孟子端拜而議臣¶
寮言引憲宗英宗實錄故事紹興三年四月(一作/二月)四日¶
<pb:KR3k0032_WYG_091-16a>¶
依史館上十二門分六卷(當/攷)　紹興五年五月辛卯右司¶
諫趙霈奏疏令尚書省將所奏修寫成圖進入六年八月¶
庚子左司諫陳公輔入對亦以其奏疏寫圖　髙宗委明¶
珠於巨壑焚翠飾於通衢反馴象於安南却羨金於川陜¶
　　　紹興中興君臣事迹屏¶
紹興六年三月辛未言者請命館職編纂前古中興君¶
臣事迹有資治體者分以篇目總為一書寫之御屛置¶
之便殿萬幾之暇得以參驗古今鑒戒美惡従之後不¶
<pb:KR3k0032_WYG_091-16b>¶
克成　髙宗命鄭諶書盤庚無逸詩之車攻篇孝經孝¶
治章列于左右嘗以諭輔臣¶
　　　乾道選德殿御屏　華夷圖(又見殿類/)　連屏¶
乾道元年七月癸丑晚御選德殿御坐後有金漆大屏¶
分畫諸道各列監司郡守為兩行以黄簽標識職位姓¶
名上指示洪适等曰朕新作此屏其背是華夷圖甚便¶
觀覽卿等於都堂亦可依此适奏曰唐太宗嘗列守令¶
姓名于屏風今日之舉逺過前代(内外大小之臣列之/屏以待黜陟山川險)¶
<pb:KR3k0032_WYG_091-17a>¶
(要之地指諸/掌以立防閑)三年三月庚子鄭聞奏司馬光進五規簡¶
當明白乞命翰墨之臣書為連屏如唐太宗以諫疏為¶
屏障又以法仁宗邇英故事上曰當便書之　紹興間¶
左史樓炤請命従臣舉監司上従之已而謂輔臣曰朕¶
當書之屏風以時揭貼　乾道元年十一月十四日執¶
政晚對上出牙牌一面鐫吏户兵刑禮工贓吏字疏事¶
目下方上曰朕已令製造數副朝廷事卿等亦當依此¶
以備遺忘¶
<pb:KR3k0032_WYG_091-17b>¶
　　雜器¶
　　　黄帝華蓋　武王曲蓋　漢華蓋¶
古今注華蓋黄帝所作黄帝與蚩尤戰于涿鹿之野常¶
有五色雲氣金枝玉葉止于帝上有花蘤之象因而作¶
華蓋(後漢蔡邕傳擁華/蓋注引上云云)曲蓋太公所作武王伐紂大風¶
折蓋因制焉漢朝乗輿用四謂之䡶輗有軍號者賜其¶
一(唐大駕鹵簿有俾倪/十二  今作睥睨)　揚雄傳甘泉賦昭華覆之威¶
威注服䖍曰華蓋也　文選西京賦天子駕雕軫六駿¶
<pb:KR3k0032_WYG_091-18a>¶
駮華蓋承辰天罼前驅注薛綜曰華蓋星覆北斗王者¶
法而作之李善曰劉歆遂初賦奉華蓋於帝側　西京¶
雜記漢祠甘泉華蓋中道　晉天文志大帝上九星曰¶
華蓋下九星曰杠華蓋之柄也　孝經援神契房為龍¶
馬華蓋覆鉤¶
　　　黄帝巾机(詳見御銘類/)¶
文選刻漏銘注蔡邕銘論曰黄帝有巾机之法孔甲有¶
盤盂之戒　李尤几銘叙曰帝軒作輿几之法¶
<pb:KR3k0032_WYG_091-18b>¶
　　　黄帝墨海　漢寶跗¶
文房四譜黄帝得玉一紐治為墨海焉其上篆文曰帝¶
鴻氏之硯　西京雜記天子玉几加綈錦以玉為硯以¶
酒為書滴皆取其不冰(玉蟾蜍為/盛滴器)進御筆以錯寶為跗¶
毛以秋兔之毫官師路扈為之間以玉璧翠羽之飾(雜/寶)¶
(為/匣)　太公金匱硯之書比石墨於讒説　魯國孔子廟¶
石硯一枚甚古朴　傅子曰文犀之植象齒之管豐狐¶
之柱秋兔之翰　女史彤管白筆赤管筆　晉儀注太¶
<pb:KR3k0032_WYG_091-19a>¶
子納妃有漆硯　傅&KR0007;有水&KR0027;銘　博古圖有&KR0027;蛇水¶
滴　色掩緇帷香含漆簡芳松之淳烟(墨/)¶
　　　舜陶器¶
考工記有虞氏上陶注舜至質貴陶器甒大是也　史¶
記舜紀陶河濵器不苦窳(定陶西南/陶丘亭)作什器於壽丘¶
周書神農作瓦器　尸子黄帝有陶正昆吾作陶(説文/呂氏)¶
(春秋/同)　唐書貞觀十七年太宗問褚遂良曰舜造漆器¶
禹雕其爼當時諫者十餘人¶
<pb:KR3k0032_WYG_091-19b>¶
　　　舜寶甕銘¶
拾遺記黄帝碼碯甕至堯時甘露在中謂之寶露以班¶
賜羣臣舜遷寶甕於衡山之上有寶露壇壇下起月館¶
以望夕月南至衡山賜百辟露泉秦皇於零陵得赤玉¶
甕容八斗在舜廟之堂前漢東方朔識之乃作寶甕銘¶
曰寶雲生於露壇祥風起於月館望三壺如盈尺視八¶
鴻如縈帶　左傳昭七年燕賂齊以瑤甕玉櫝斝耳(斝/耳)¶
(玉爵/也)¶
<pb:KR3k0032_WYG_091-20a>¶
　　　舜五明扇¶
古今注五明扇舜所作也既受堯禪廣開視聽求賢人¶
以自輔故作五明扇秦漢公卿士大夫用之魏晉非乗¶
輿不得用殷髙宗有鳴雉之祥服章多用翟羽故有雉¶
尾扇周制王后輦車緝雉羽為扇漢乗輿服之後以賜¶
梁孝王　世本武王作箑　西京雜記天子夏設羽扇¶
冬繒扇¶
　　　禹席¶
<pb:KR3k0032_WYG_091-20b>¶
初學記韓子曰夏禹為茵蔣席¶
　　　禹貢篚¶
禹貢兖州篚織文注盛之箱篚而貢焉疏鄭&KR0007;云貢者¶
百功之府受而藏之其實於篚者入於女功故以貢篚¶
别之諸州無篚者無入篚之物故不貢(漢地理志作棐/與篚同竹器)¶
青檿絲徐&KR0007;纖縞&KR0045;織貝荆&KR0007;纁璣組豫纖纊¶
　　　周武王几杖書¶
後漢崔駰傳注(見御/製類)　文選刻漏銘李善注蔡邕銘論¶
<pb:KR3k0032_WYG_091-21a>¶
曰武王踐阼咨于太師而作席机楹杖雜銘又曰黄帝¶
有巾机之法孔甲有盤盂之戒　隱几擁杖始於神農¶
輿几剏法具於黄帝¶
　　　周庸器¶
春官典庸器(下士/四人)掌藏樂器庸器及祭祀饗食賔射帥¶
屬設筍虡陳庸器注庸器伐國所獲若崇鼎貫鼎及以¶
兵器所鑄銘也陳功器以華國　國語臧文仲曰鑄名¶
器注鐘鼎也¶
<pb:KR3k0032_WYG_091-21b>¶
　　　周五几¶
春官司几筵(下士/二人)掌五几五席之名物左右玉几彫几¶
彤几漆几素几注左右有几優至尊也疏生人則几在¶
左鬼神則几在右　太公隂謀机之書曰安不忘危存¶
不忘亡(選注/引之)　楚語衞武公倚几有誦訓之諫注工師¶
所誦之諫書之於几¶
　　　周繅席¶
司几筵凡大朝覲饗射封國命諸侯王位設黼依依前¶
<pb:KR3k0032_WYG_091-22a>¶
南鄉設莞筵紛純加繅席畫純加次席黼純左右玉几¶
注繅席削蒲弱展之編以五采若今合歡矣次席桃枝¶
席有次列成文五席莞藻次蒲熊疏漢有合歡席漢世¶
以桃枝竹為席王受朝覲席在廟牖間大射席在虞庠¶
祀先王在廟奧及堂酢席在廟室西面自諸侯已下亦¶
皆在廟惟熊席漆几設在野所征之地　左傳大路越¶
席注結蒲為席　書正義史游急就篇云蒲蒻藺席¶
踐阼篇武王席銘¶
<pb:KR3k0032_WYG_091-22b>¶
　　　周金版(詳見銘類/)¶
秋官職金(上士/二人)旅上帝則共金版饗諸侯亦如之注鉼¶
金謂之版所施未聞　文選劉孝標論聖賢鏤金版注¶
太公金匱曰屈一人之下申萬人之上武王曰請著金¶
版　莊子金版六弢¶
　　　周遂鑒　漢方諸¶
秋官司烜氏(下士六人徒/十有二人)掌以夫遂取明火於日以鑒¶
取明水於月以供祭祀之明齍明燭共明水凡邦之大¶
<pb:KR3k0032_WYG_091-23a>¶
事共墳燭庭燎注夫遂陽遂也鑒鏡屬取水者世謂之¶
方諸取日之火月之水欲得隂陽之絜氣也明燭以照¶
饌陳明水以為&KR0007;酒疏日者太陽之精取火於日故名¶
陽遂取火於木為木遂鑒是鏡可以照物取水者漢世¶
謂之方諸明者潔也日月水火為明水明火取日月隂¶
陽之潔氣也　春官大祝大禋祀肆享祭示則執明水¶
火而號祝注司烜所共日月之氣以給烝享明圭潔也¶
　考工記攻金之工金有六齊金錫半謂之鑒燧之齊¶
<pb:KR3k0032_WYG_091-23b>¶
注鑒燧取水火於日月之器　周紀毛叔鄭奉明水¶
漢舊儀皇帝八月酎以鑑燧取水於月以火燧取火於¶
日　唐李靖賜物有火鑑　通鑑外紀遂人氏鑽木取¶
火　管子黄帝鑽燧生火　明堂位夏后氏尚明水¶
　　　周氷鑑¶
天官凌人掌氷春始治鑑祭祀共氷鑑注鑑如甀大口¶
以盛氷置食物于中以禦温氣春而始治之為二月將¶
獻羔而啟氷疏鑑是盛氷之器　氷政著於豳詩備於¶
<pb:KR3k0032_WYG_091-24a>¶
成周詳叙於左氏申豐之説　漢有凌室　晉庾倐有¶
氷井賦　宋孝武大明六年五月丙戌置凌室藏氷¶
唐有氷井上林令掌之　本朝建隆二年始置氷井務¶
以孟夏用幣黑牡祭&KR0007;&KR0256;乃開氷　博古圖有唐冰鑑¶
漢氷斗¶
　　　周仲丁壺¶
博古圖周仲丁壺銘曰惟六月初吉丁亥召仲丁父自¶
作壺用祀用饗多福滂用蘄眉壽萬年無疆子子孫孫¶
<pb:KR3k0032_WYG_091-24b>¶
永寶是尚漢太官壺銘曰太官銅鍾容一斛建武二十¶
年工伍輿造考工令史凷丞或令通主太僕監掾蒼省¶
綏和壺銘曰綏和元年供王昌為湯官造三十鍊銅黄¶
塗壺容二斗重十二斤八兩塗工乳䕶級掾臨主守右¶
丞同守令寶省¶
　　　孔子縹筆¶
孝經援神契孔子制作孝經使七十二子向北辰磬折¶
曾子抱河洛事北向孔子簪縹筆衣絳單衣向北辰而¶
<pb:KR3k0032_WYG_091-25a>¶
拜　太公隂謀筆之書曰云云¶
　　　漢金鐀　玉版　石室(又見後/)¶
髙紀與功臣剖符作誓丹書鐵契金匱石室藏之宗廟¶
注如淳曰金匱猶金縢　晁錯傳對䇿曰髙帝之建功¶
業陛下之德厚刻於玉版藏於金匱歴之春秋紀之後¶
世為帝者祖宗與天地相終注如淳曰刻玉版畫為文¶
字也　司馬遷傳遷為太史令紬史記石室金鐀之書¶
秦滅詩書故明堂石室金鐀玉版圖籍散亂　郎顗傳¶
<pb:KR3k0032_WYG_091-25b>¶
書玉版之䇿　李固傳對䇿曰陛下宜開石室陳圖書¶
招會羣儒引問得失　皇后紀順帝上母李氏尊諡為¶
䇿書金匱藏于世祖廟　張衡傳永元中宋景以厯紀¶
推言水灾而偽稱洞視玉版　文選王文憲集序金版¶
玉匱之書注七略曰太公金版玉匱雖近世之文然多¶
善者(後漢書注并選/注引太公金匱)　書正義鄭云凡藏秘書藏之於¶
匱必以金緘其表¶
　　　漢栢寢銅器　岐山銅器(見上/)¶
<pb:KR3k0032_WYG_091-26a>¶
郊祀志武帝有故銅器李少君曰此齊桓公十年陳於¶
栢寢已而按其刻果齊桓公器　括地志栢寢臺在青¶
州千乗東北韓子曰景公豋栢寢之臺¶
　　　漢承露盤　玉盤¶
郊祀志作栢梁銅柱承露仙人掌之屬注三輔故事建¶
章宮承露盤髙二十丈大七圍以銅為之上有仙人掌¶
承露和玉屑飲之(欲以/求仙)　西都賦抗仙掌以承露擢雙¶
立之金莖注金莖銅柱也　西京賦立脩莖之仙掌承¶
<pb:KR3k0032_WYG_091-26b>¶
雲表之清露屑瓊蘂以朝餐必性命之可度(廣記云有/銅仙人舒)¶
(掌捧盤以承雲表之露長/安記云仙人掌大七圍)　應劭漢官儀封禪壇南有¶
玉盤中有玉&KR0027;(文選注/引之)　魏曹植露盤頌曰明帝鑄承¶
露盤立於芳林園甘露仍降　又有銘曰岧岧承露峻¶
極太清下潛醴泉上受雲英　母丘儉有賦銘并叙¶
　　　漢翠被一章¶
西域傳贊孝武興造甲乙之帳落以隨珠和璧天子負¶
黼依襲翠被馮玉几而處其中　西京賦大駕幸乎平¶
<pb:KR3k0032_WYG_091-27a>¶
樂張甲乙而襲翠被　左傳楚子皮冠秦復陶翠被¶
豹舄注以翠羽飾被　蔡質漢官儀曰尚書郎入直¶
臺中官供青縑白綾被或錦被　　梁武帝䇿錦被事¶
問劉峻疏十餘事¶
　　　漢綺席¶
郊祀志丞相衡御史大夫譚奏議曰紫壇有文章采鏤¶
黼黻之飾及玉注師古曰漢舊儀云祭天用六綵綺席¶
六重用玉几玉飾器凡七十　初學記漢舊儀曰祭天¶
<pb:KR3k0032_WYG_091-27b>¶
紫壇紺席　文帝莞蒲為席　史記古者封禪席蒩¶
稭¶
　　　漢青蒲¶
史丹傳竟寧中丹直入臥内頓首伏青蒲上注服䖍曰¶
青緣蒲席應劭曰以青規地曰青蒲非皇后不得進此¶
　　　漢綈几¶
西京雜記漢制天子玉几冬月則加綈錦其上謂之綈¶
几　晉張華有倚几銘¶
<pb:KR3k0032_WYG_091-28a>¶
　　　漢御唾壺¶
漢官儀武帝時孔安國為侍中以其儒者特聽掌御唾¶
壺朝廷榮之　孔叢子孔臧與子琳書云云　梁天監¶
初天竺獻瑠璃唾壺¶
　　　漢華勝¶
司馬相如傳大人賦戴勝而穴處注如淳曰山海經曰¶
西王母挮几而戴勝師古曰勝婦人首飾也漢代謂之¶
華勝¶
<pb:KR3k0032_WYG_091-28b>¶
　　　漢尚方鑑¶
博古圖漢册禮鑑銘四十八字尚方鑑銘五十三字長¶
生鑑銘四十字唐萬春鑑銘四十字龍鑑瑞圖鑑銘四¶
十三字　黄帝液金以作神物為鑑凡十有五¶
　有周治鑑之數亦十有三　　　唐開元間李太¶
進水心鑑背負蟠龍蜿蜒若生仍表其鑑曰龍¶
䕶所作真龍託於是焉　　　漢髙祖入咸陽得方¶
鑑¶
<pb:KR3k0032_WYG_091-29a>¶
　　　漢梁山鋗¶
博古圖鋗銘曰梁山銅二斗鋗重十斤元康元年造(外/復)¶
(有一/扶字)錠銘曰王氏銅虹燭錠字畫與漢五鳯鑪相類實¶
漢物也説文以錠為鐙¶
　　　漢靈殳¶
見印綬類乗輿雙印¶
　　　宋孔雀蓋¶
宋元嘉二十九年起居注曰訶羅單國奉孔雀蓋一具¶
<pb:KR3k0032_WYG_091-29b>¶
　晉元帝紀將拜貴人有司請市雀釵帝以費煩不許¶
　　　唐金雞¶
百官志中尚令赦日樹金雞於仗南竿長七丈有雞髙¶
四尺黄金飾首銜絳幡長七尺承以綵盤維以絳繩將¶
作監供焉擊棡鼔千聲集百官父老囚徒坊小兒得雞¶
首者官以錢募或取絳幡而已武庫令丞有赦建金雞¶
置鼔宮城門之右(囚徒至/則擊之)　六典注海中星占天雞星¶
動必有赦王者以雞為赦候其制始於後魏或云起呂¶
<pb:KR3k0032_WYG_091-30a>¶
光(或曰雞者巽之/神巽為號令)　含元殿賦揭金雞於太清　楊巨¶
源詩丹鳯闕前歌九奏金雞竿上鼓千聲　武后傳封¶
嵩山封壇南有大槲赦日置雞其杪賜號金雞木　崔¶
發以囚坐雞干下　皇朝祥符元年十月二十六日東¶
封禮成御朝覲壇肆赦少府監言所設金雞送山下其¶
竿盤木馬夾耳等物下經度制置使製造従之¶
　　　唐華蓋　羽扇¶
六典(又百/官志)尚輦局掌輿輦繖扇大朝會則繖一翰二陳¶
<pb:KR3k0032_WYG_091-30b>¶
于庭(大祭祀/陳于廟)孔雀扇一百五十有六分居左右(舊翟尾/扇開元)¶
(初改為/繡孔雀)常朝則去扇左右留者三(一云各/留其三)以備常儀左¶
尚令供大小方圓華蓋百五十有六翟尾扇及大小繖¶
翰辨其名數(翟尾扇起於商髙宗有雉/翟之祥服章多用翟羽)　儀衞志大駕¶
鹵簿雉尾障扇四小團四方十二又雉尾扇八小雉尾¶
扇朱畫團扇皆十二次花蓋二俾倪十二大朝會扇一¶
百五十有六三衞三百人執之　會要開元中蕭嵩奏¶
朔望受朝宣政殿請備羽扇於殿兩廂上將出索扇扇¶
<pb:KR3k0032_WYG_091-31a>¶
合上坐定乃去扇將退又索扇如初¶
　　　唐金壺¶
見賜予器物類¶
　　　唐方諸¶
會要乾封元年李敬眞論封禪須明水實樽今司宰陽¶
燧形如圓鏡以取明火隂鑑形如方鏡以取明水但比¶
年祠祭用陽燧立驗隂鑑取水未有得者常用井水今¶
若依古取明水法合用方諸淮南子云大蛤也敬真八九¶
<pb:KR3k0032_WYG_091-31b>¶
月中用蛤尺有二寸者依法試之自人定至夜半得水¶
四五斗望差敬眞自取蚌蛤赴泰山敕與所司對試(淮/南)¶
(子方諸見月則津而為水髙誘注方諸隂燧大蛤也/熟摩令熱以向月則水生以銅盤受之可至數石)¶
六典太官令取明水於隂鑑取明火於陽燧¶
　　　唐五等帳　排城¶
六典大駕行幸設三部帳幕有古帳大帳文帳小次帳¶
小帳凡五等古帳八十連大帳六十連次帳四十連小¶
次帳三十連小帳二十連凡五等之帳各三是為三部¶
<pb:KR3k0032_WYG_091-32a>¶
其外置排城以為捍蔽排城連板為之每版皆畫辟邪¶
猛獸表裏漆之　百官志尚舍奉御掌張設云云(同/上)右尚¶
令凡五品三部之帳皆儗其用　　會要貞觀十三年造¶
烏漆盾於三衞幕外偏以為城畫獸頭外向令馬騎見¶
之不敢進顯慶三年九月二十四日有司奏造排車七¶
百乗擬車駕行幸載排城上以為勞煩令於舊頓築牆¶
為固顯慶元年十月上曰行日止用兩部帳幕不須三¶
部　周氈案皇邸　漢紫幄(並見/上類)　周禮幕人掌王帷¶
<pb:KR3k0032_WYG_091-32b>¶
幕幄帟綬(五者王出宫/則掌次張之)注在旁曰帷在上曰幕四合象¶
宫室曰幄帟王在幕若幄中坐上承塵凡四物者以綬¶
連繫焉帷幕以布幄帟以繒為之疏帷在下幕在上共¶
為室¶
　　　唐銀硯　鏤牙管¶
景龍文館集中宗令諸學士入館其北壁列書架架前¶
有甘露殿銀硯一碧鏤牙管十銀函盛紙數十種　楊¶
師道硯詩圎池類璧水輕翰染煙華　　趙國名毫遼東¶
<pb:KR3k0032_WYG_091-33a>¶
仙管　梁元帝謝白牙鏤管¶
　　　唐金甌¶
崔琳傳與弟珪瑤俱列棨㦸初&KR0007;宗每命相皆先書¶
其名一日書琳等名案上欲用為相㑹太子入覆以¶
金甌帝謂曰此宰相名若意之誰乎即中且賜酒太¶
子曰非崔琳盧從愿乎帝曰然(後不用事李徳裕明/皇十七  云上命相)¶
(先以八分書書姓名金甌覆之直開/元遺事以金筯賜宋璟以表其)　　後唐書清望¶
官姓名内琉璃瓶中夜焚香祝天以筯挾之首得盧¶
<pb:KR3k0032_WYG_091-33b>¶
文紀相之¶
　　　唐金竈¶
舊紀乾元元年四月戊辰上進鍊石英金竈於興慶宮¶
　　　唐貢鏡　仁壽鏡¶
實錄大厯十四年六月己亥朔德宗詔竒器異服不得¶
進獻己未詔揚州每嵗端午日鑄貢鏡於江中罷之¶
書目鑑龍圖記一卷張説記開元楊州鑄鏡祥異　白¶
居易詩江心波上舟中鑄五月五日日午時鏡成將獻¶
<pb:KR3k0032_WYG_091-34a>¶
蓬萊宮背有九五飛天龍太宗常以人為鏡鑒古鑒今¶
不鑒容乃知天子別有鏡不是揚州百鍊銅　文苑英¶
華仁壽鏡賦序云天寶初有獻書闕下言巴蜀之間有¶
石鏡見於巖之半仁壽之字昭然可觀¶
　　　唐香案鑪　香蹬¶
鄭覃傳文宗嘗謂百官不可一日弛惰因指香案鑪曰¶
此始華好用久則晦不治飾何由復新　儀衞志宣政¶
殿朝日殿上設黼扆躡席薰鑪香案宰相兩省官對班¶
<pb:KR3k0032_WYG_091-34b>¶
于香案前百官班于殿庭　會要開成元年正月敕每¶
入閤日次對官待宰相奏事退令至香案前各奏事¶
百官志尚舎局大朝會設黼扆施躡席薰鑪朔望設幄¶
而已　　儀衛志大駕鹵簿香蹬一有衣繡以黄龍¶
執者四人服如折衝　　本朝志香蹬唐制也朱漆¶
案緋繡花龍衣上設金塗香鑪　　漢武為雜寳案¶
於桂宫　　劉向有薰鑪銘(見選/注)　梁昭明有銅博¶
山香鑪賦¶
<pb:KR3k0032_WYG_091-35a>¶
　　　唐藻席¶
禮志皇太子納妃臨軒醮戒其日尚舍設皇太子席位於¶
户牖間南向莞席藻席尚食設酒尊於東序下皇太子再¶
拜詣階脱舄升席西南面立皇帝加元服藻席緇純¶
禮祭天則蒲越槀鞂漢舊儀祭天用六綵綺席六重髙¶
帝配天用紺席成帝初丞相衡等言其非是遂用槀鞂¶
東漢用莞簟晉江左用蒯隋祭天用稾鞂配帝用蒲越¶
唐麟德詔改用裀褥開元開寶禮上帝用稾鞂配帝用¶
<pb:KR3k0032_WYG_091-35b>¶
莞簟景德中孫奭請席皆加褥慶厯祀儀上帝以黄配¶
帝以緋元豐中始不設褥於明堂神席之上以莞代蒲¶
越稾鞂政和郊祀設蒲越明堂用莞簟¶
　　　太平興國玉杵臼¶
太平興國五年五月己酉鄭州言修東嶽祠宇穿土得¶
玉杵臼以獻¶
　　　太平興國王羲之石硯¶
八年十月己丑越州以王羲之畫像并其石硯來獻¶
<pb:KR3k0032_WYG_091-36a>¶
唐詢有硯錄三卷　端州嵗貢研¶
　　　皇祐金鑪¶
皇祐二年六月七日少府監言明堂親獻神位前每座¶
用塗金銀爐香合匕漆案朱羅衣¶
　　　元豐雉扇¶
元豐三年詳定所言古者扇翣編次雉羽尾為之故於¶
文従羽唐開元中改為孔雀凡大朝會陳一百五十六¶
分居左右國朝復雉尾之名而四面略為羽毛之形中¶
<pb:KR3k0032_WYG_091-36b>¶
繡雙孔雀又有雙盤龍扇皆無所本遂改製偏扇團方¶
扇為三等繡雉　皇朝扇有朱團雉尾四等　漢桓帝¶
賜常侍尚方竹扇名曰九華魏曹植作賦　　傅毅有¶
羽扇賦(文選/注)　　晉傅咸羽扇賦上比列於南箕下等¶
美於萐莆　梁庾肩吾團扇銘曰武王&KR0007;覽造扇於前¶
班生贍博百綺所傳　魏王九華漢臣百綺題竹流譽¶
贈葵稱美　五明開製七華擅竒¶
　　　政和繖扇¶
<pb:KR3k0032_WYG_091-37a>¶
繖人臣通用以青絹為之國初京城内獨親王得用諸¶
王儀物視宰相張青絹蓋繡鞍韉政和三年二月賜二¶
王(燕/越)三接青羅繖一紫羅大掌扇二塗金花鞍韀凡儀¶
物皆用塗金以壯維城之固舊諸王不施狨座宣和末¶
亦賜之東宮用三簷青羅繖紫花羅掌扇四開元禮義¶
羅王公已下繖用青大駕八角紫繖王公已下四角青¶
繖本朝鹵簿圖但引紫繖元祐七年十月二十七日太¶
常議改用青皇太子妃茜紅羅掌扇四三簷青羅繖檐¶
<pb:KR3k0032_WYG_091-37b>¶
子前塗金銀香毬　紹興十三年九月九日詔郊禮繖¶
扇依舊制拂撒扇等不用珠飾　太宗賜錢昱御書金¶
花扇及急就章　眞宗在東宫圖山水扇命錢易作歌¶
賞愛之¶
　　　建炎玉管筆¶
建炎三年七月乙巳呉國長公主入朝以易元吉畫玉¶
管筆小玉山為獻上諭以朕平生無玩好復還之¶
　　　紹興象牙牌¶
<pb:KR3k0032_WYG_091-38a>¶
紹興五年十一月庚午朔初置節度使已下象牙牌其¶
法自節鉞正任至横行遥郡第其官資書之於牌御書¶
押字刻金塡之仍合同製造一留禁中一降付都督府¶
相臣主其事緩急臨敵果有建立竒勲之人量功勞先¶
給賜以為執守自軍興以來皆宣撫使便宜給劄補轉¶
至是都省有此請¶
　　　紹興金唾壺¶
二十八年三月四日上謂輔臣曰向者童子萬頃(二年/八月)¶
<pb:KR3k0032_WYG_091-38b>¶
(二十三日以/頃為文林郎)自言能詩嘗指金唾壺命題試之筆閣不¶
下蓋出其不意耳¶
　　　淳熙琉璃鍾¶
見射類¶
　　　乾道牙牌¶
乾道元年十一月十四日執政晚對上出牙牌一面鐫¶
吏户兵刑禮工&KR0141;吏字疏事目於下方上曰朕已令製¶
造數副朝廷事卿等亦當依此以備遺忘¶
<pb:KR3k0032_WYG_091-39a>¶
兌戈和弓離磬崇鼎三代傳以為寶非頼其用也亦云¶
上古而已　堯旌舜琴禹鼎湯盤　汾隂之鼎犍為之¶
磬不足以為竒勃律之玉昆吾之金不足以為異　夏¶
后之鼎湯之典寶周之琬琰魯之大弓晉之闕鞏衞之¶
大呂陳之石砮和之弓垂之矢離之磬&KR0332;之舞衣　赤¶
刀大訓天球河圖秦璽漢劒趙璧隋珠犍為之磬汾隂¶
之鼎曲阜之履天䇿之弧歴世相傳以華國都　陳器¶
栢寢出鼎汾隂　誦祈招之詩哦石鼓之歌¶
<pb:KR3k0032_WYG_091-39b>¶
　　工材¶
　百工之事爍金為刄凝土為器作車行陸作舟行水¶
　此皆聖人之所作也¶
　　　少皥五工正¶
春秋正義賈逵云西方曰鷷雉攻木之工也東方曰鶅¶
雉搏埴之工也南方曰翟雉攻金之工也北方曰鵗雉¶
攻皮之工也伊洛而南曰翬雉設五色之工也(樊光注/爾雅四)¶
(方之雉配工亦與賈同量樊光服䖍云/雉者夷也夷平也使度  器用平也)考工記有刮摩¶
<pb:KR3k0032_WYG_091-40a>¶
之工凡六工非唯五也記是後世之書少皥時工未必¶
如記所説¶
　　　殷六工¶
曲禮(見官制/六卿類)¶
　　　周五材三十工　八材　匠師¶
大宰九職任萬民五曰百工飭化八材注八材珠曰切¶
象曰瑳玉曰琢石曰磨木曰刻金曰鏤革曰剝羽曰柝¶
　考工記國有六職百工與居一焉(注監百工者唐/虞已上曰共工)審¶
<pb:KR3k0032_WYG_091-40b>¶
曲面埶以飭五材以辨民器謂之百工(五材金木/皮玉土)凡攻¶
木之工七(又有輈人為/輈其實八也)輪(人為輪/為蓋)輿(人為/輿)弓(人為/弓)廬(人/為)¶
(廬器戈柲殳車/㦸酋矛夷矛)匠(人營國建/國為溝洫)車(人為車/為耒)梓(人為荀虡為/飲器為侯)¶
(攻木曰人無稱氏者蓋制木必以巧人一器而工聚者/車為多周家所尚也疏三十工無輈  車官別主此職)¶
(扁莊子齊輪/  魯棒慶)攻金之工六築(氏執下/齊為削)冶(氏執上齊為/殺矢戈㦸)鳧¶
(氏為/鍾)㮚(氏為/量)段(氏為/鎛器)桃(氏為刃為劔習攻金曰氏無稱人/者蓋貴乎世    金有六齊鍾鼎)¶
(斧斤戈㦸大/刃削矢鑒燧)攻皮之工五函(人為/甲)鮑(人為/韋革)韗(人為/臯陶)韋裘¶
(氏/闕)設色之工五畫繢(獨言所職之事雜五色二畫繢分/為二實則四也疏畫繢  者别官)¶
<pb:KR3k0032_WYG_091-41a>¶
(同/職)鍾(氏染/羽)筐(人/闕)㡛(氏湅/絲)刮摩之工五玉(人為玉周考工/記非成  之全)¶
(書惟玉人/與典瑞同)榔雕(人/闕)矢(人為/矢)磬(氏為/磬)搏埴之工二陶(人為/甗盆)¶
(甑鬲/庾)旊(人為/簋豆)注事官之屬六十此識其五材三十工略¶
記其事耳曰人者以其事名官曰氏者官有世功若族¶
有世業(言人所謂工有巧言氏/所謂守之世謂之工)有虞氏上陶夏后氏上¶
匠殷人上梓周人上輿注官各有所尊　鄉師涖匠師¶
注事官之屬　梓人為飲器(勺爵/觚)梓師罪之注梓人之¶
長　大射儀工人士注司空之屬　説文逸周書有竘¶
<pb:KR3k0032_WYG_091-41b>¶
匠　夏書工執藝事以諫¶
　　　魯工正　匠師¶
春秋傳叔孫豹為司馬與工正書服　魯語匠師慶注¶
掌匠大夫　周語百工諫注謂若匠師慶諫魯莊公丹¶
楹刻桷　宋工正出車　楚蒍賈為工正子西為工尹¶
(工尹路楚工尹/商陽注  官名)　齊侯使敬仲為工正(注掌百/工之官)　衞三¶
匠　莊子梓慶削木為鐻(注魯大/匠也)輪人議齊桓公讀書¶
　檀弓注公輸若匠師　月令孟冬命工師効功陳祭¶
<pb:KR3k0032_WYG_091-42a>¶
器案度程毋作淫巧以蕩上心注工師工官之長¶
　　　齊大匠¶
晏子春秋景公新成栢寢之室使師開鼓琴師開左撫¶
宮右彈商曰室夕東方之聲薄西方之聲揚公召大匠¶
曰室何為夕大匠曰立室以宮矩為之於是召司空曰¶
立宮以城矩為之明日晏子朝公曰先君太公立宮何¶
為夕對曰古之立國南望南斗北戴樞星彼安有朝夕¶
哉而以今之夕者周之建國國之西方以尊周也公曰¶
<pb:KR3k0032_WYG_091-42b>¶
古之臣乎¶
　　　漢工官¶
見官名類¶
　　　漢考工令¶
表少府有考工室令丞太初元年更名考工室為考工¶
注臣瓚曰冬官為考工主作器械　志中興改屬太僕¶
太僕有考工令一人六百石(漢官曰員/吏百九人)主作兵器弓弩¶
刀鎧之屬成則傳執金吾入武庫及主織綬諸雜工¶
<pb:KR3k0032_WYG_091-43a>¶
(章和以下/宦者為之)　周官有考工記　田蚡請考工地益宅¶
(傳/)¶
　　　漢尚方令(詳見官制/)¶
續志少府有尚方令六百石掌工作御刀劔諸好器物¶
(秦少府屬官器師/古曰主作禁  物)　崔寔有箴　宦者傳蔡倫為尚方¶
令永元九年監作秘劔及器械精工堅密為後世法元¶
興元年造紙奏上之　六典注後漢分尚方為三中左¶
右魏晉因之¶
<pb:KR3k0032_WYG_091-43b>¶
前傳劉更生典尚方鑄作事　張敞諫曰願明主游心¶
帝王之術後尚方待詔皆罷　王吉上疏宜減樂府省¶
尚方明示天下以儉　朱雲願賜尚方斬馬劔注尚方¶
作供御器物　後傳樊準請令太官尚方考工减無事¶
之物¶
　　　唐百工監　五監¶
百官志將作監百工就谷庫谷斜谷大隂伊陽監監各¶
一人副監一人丞一人掌采伐材木武德初置百工監¶
<pb:KR3k0032_WYG_091-44a>¶
掌舟車及營造雜作又置就谷庫谷斜谷太隂伊陽五¶
監貞觀中廢百工監髙宗置百工部掌東都土木瓦石¶
之功開元十五年為監　六典庫谷在鄠縣就谷在盩¶
厔百工在陳倉太隂在陸渾伊陽監在伊陽縣　周禮¶
山虞澤衡¶
　　　唐中尚令¶
百官志少府監有中尚令一人掌供郊祀圭璧及天子¶
器玩后妃服飾雕文錯綵之制凡金木齒革羽毛任土¶
<pb:KR3k0032_WYG_091-44b>¶
以時而供赦日樹金雞於仗南嵗二月獻牙尺寒食獻¶
毬五月獻綬帶夏至獻雷車七月獻細針臘日獻口脂¶
唯筆琴瑟絃月獻金銀曁紙非旨不獻製魚袋以給百¶
官蕃客賜寶鈿帶魚袋則授鴻臚左尚令一人掌供翟¶
扇蓋繖五路五副七輦十二車及皇太后皇太子公主¶
王妃内外命婦王公之車路凡畫素刻鏤與宮中蠟炬¶
雜作皆領之右尚令二人(六典注開元十/八年省一人)掌供十二閑¶
馬之轡凡五品三部之帳刀劔斧鉞甲胄紙筆茵席履¶
<pb:KR3k0032_WYG_091-45a>¶
舄皆儗其用皮毛之工亦領焉開元以前軍器皆出右¶
尚署　晉志少府統中左右三尚方令過江惟¶
置一尚方又省御府　　唐藝文志王定畫本草¶
圖(貞觀尚/方令)　　貞觀十五年太子少師房&KR0007;齡右¶
僕射髙士亷逄少府監竇徳素問北門有何營¶
造¶
　　　宋朝營造法式¶
李誡紹聖三年為將作監丞元符中被㫖著營造法式¶
<pb:KR3k0032_WYG_091-45b>¶
二十四卷(晁公武志云/三十四卷)詔頒之天下(熙寧初勑將作監/編脩營造法式誡)¶
(以為未備考䆒經史詢訪匠氏成此書頒于/列郡  世謂喻皓木經精詳此書蓋過之)　元祐七¶
年三月詔將作監編修到營造法式共二百五十一册¶
内淨條一百一十六册許令頒降¶
　¶
　¶
　¶
　玉海卷九十一¶
