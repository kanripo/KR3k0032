#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷三十四
#+PROPERTY: JUAN 卷三十四
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷三十四
<pb:KR3k0032_WYG_034-1a>¶
欽定四庫全書¶
　玉海卷三十四¶
　　　　　　　　　　　　宋　王應麟　撰¶
　聖文¶
　　御書¶
　　　三朝寳字¶
胡宿代中書宻院謝賜三朝寳字訓鑒圖表神毫英發¶
繪事昭陳裁决繁機&KR0108;耀英斷書鳳紙之尾摛犀管之¶
<pb:KR3k0032_WYG_034-1b>¶
英墨寳相輝神鋒逈拔居然鸞鵲之翥蔚有龍虎之威¶
留聖思於勒成命侍臣而類次形於方版之鏤參諸設¶
色之明序以宸章置之禁坐¶
　　　乾興飛白書　天聖賜飛白書¶
乾興元年三月丙子賜輔臣御飛白書各一軸初上未¶
嘗為飛白書一日見飛白筆遂取試書其體勢遒勁有¶
如夙習因以分賜焉十二月甲辰親書唐賢詩分賜天¶
聖元年九月戊寅召輔臣於崇政殿西廡觀馮元講論¶
<pb:KR3k0032_WYG_034-2a>¶
語仍賜御飛白書三年四月己未賜輔臣御飛白書人¶
十軸仍刻石賜近臣四年五月庚辰以端午賜輔臣御¶
飛白書羅扇各二(中書/樞宻)五年三月辛酉賜輔臣御飛白¶
書九年閏十月戊辰(二十/四日)知兖州孫奭辭曲宴大清樓¶
召晁逈與㑹賜飛白書人一軸逈與吕夷簡張耆及奭¶
别賜大字四軸　晏殊謝表曰乾文綺粲睿筆鸞廻文¶
皇鳳字近愧於流芳炎帝穗書逺慙於逸品宜登冊府¶
永冠書林¶
<pb:KR3k0032_WYG_034-2b>¶
天禧中仁宗在東宫賜張士遜十二字曰寅亮天地弼¶
予一人又曰日新其徳(蘓軾為/頌二篇)又以忠孝字賜士遜¶
　　　天聖書古詩　乾興書唐賢詩¶
見講禮記　見講論語¶
　　　天聖賜中書樞宻飛白扇　皇祐賜飛白筆法¶
　　　字¶
見乾興飛白書　皇祐三年十月丁丑飛白書筆法二¶
字賜講讀官各一軸時趙師民歸青州命就賜之皇祐¶
<pb:KR3k0032_WYG_034-3a>¶
以後每嵗重午節必賜飛白書扇　夏竦觀飛白有輕¶
素飄吹長烟疊空及戲蝶騰虹之句帝宸翰遒逸筆勢¶
有法飛白尤為妙筆¶
　　　天聖賜進士中庸¶
天聖五年四月辛夘賜進士王堯臣等聞喜宴于瓊林¶
苑中使賜御詩又人賜御書中庸篇各一軸自後遂以¶
為常初上欲賜中庸先命中書録本既上乃令宰臣張¶
知白進讀至修身治人之道必使反復陳之上傾聴終¶
<pb:KR3k0032_WYG_034-3b>¶
篇始罷是嵗進士三百七十七人　景祐元年四月乙¶
夘賜新第張唐卿詩及中庸(詩云寒儒逢景/運報徳合如何)　慶厯二¶
年四月己亥又賜楊寘　皇祐元年四月戊子賜馮京¶
御詩及中庸五年四月壬辰賜鄭獬　嘉祐二年四月¶
乙亥賜章衡四年四月戊子賜劉輝¶
　　　天聖織成飛白字圖　飛白崇真殿牓　篆碑¶
　　　額¶
五年九月癸夘召輔臣至崇政殿西廡觀孫奭等講書¶
<pb:KR3k0032_WYG_034-4a>¶
賜織成御飛白字圖己酉召輔臣觀御飛白書慈孝寺¶
崇真殿牓於承明殿崇真殿者真宗神御殿也十一月¶
戊戌上親篆慈孝寺碑額夏竦撰文宋綬書　慶厯五¶
年十二月庚申以寳相佛閣為慈尊閣御飛白書牓賜¶
之¶
　　　天聖賜進士大學篇¶
天聖八年四月丙戌賜進士王拱辰宴于瓊林苑遣中¶
使賜御詩及大學篇各一軸自後登第者必賜儒行或¶
<pb:KR3k0032_WYG_034-4b>¶
中庸大學篇　寳元元年四月甲午賜新第人聞喜宴¶
于瓊林苑賜御詩及大學　慶厯六年四月丁丑賜賈¶
黯等　嘉祐六年四月丁丑賜新進士王俊民等同上¶
　　　天聖龍圖閣天章閣觀三聖御書　賜飛白¶
八年八月丁亥召近臣宗室龍圖天章閣觀三聖御書¶
又詔觀瑞榖於元真殿命從臣賦詩賜御飛白書字各¶
一軸遂宴蘂珠殿壬辰幸瑞聖園觀刈榖燕從臣¶
　　　天聖太清樓賜近臣飛白(又見/上)¶
<pb:KR3k0032_WYG_034-5a>¶
九年閏十月二十四日戊辰宴近臣于太清樓(迎陽門/内後苑)¶
(有太清樓貯四庫/書與玉宸殿相望)餞翰林學士孫奭知兖州又召太子¶
少保致仕晁逈初奭侍講邇英至前世成敗之際未嘗¶
不反覆諷規每至見仁宗必優禮之三請致仕召對承¶
明殿慰諭奭以年老固請泣下上亦惻然詔與馮元講¶
老子三章各賜帛二百疋以不得請求近郡拜工部尚¶
書知兖州(七月/癸酉)詔頒宴而行又留之數月乃特宴太清¶
樓近臣及太子少保晁逈預上作飛白書大字以賜二¶
<pb:KR3k0032_WYG_034-5b>¶
府而小字賜諸學士獨奭與逈兼賜大小字羣臣即席¶
賦詩又别出禁中珍器寵賁之翌日奭入謝又命講老¶
子賜襲衣金帶鞍馬及行(十一月/癸未)賜宴瑞聖園上既賜¶
詩又詔近臣皆賦詩送之　至和中書待詔李唐卿撰¶
飛白三百㸃以進自謂窮盡物象上乃特為清浄二字¶
賜之其六㸃尤奇絶　皇祐二年雲臺觀道士元亨進¶
歌詩三篇帝屬以詩又飛白清浄宇賜之　劉子儀建¶
閣藏所賜書上為飛白書曰真宗聖文祕奉之閣¶
<pb:KR3k0032_WYG_034-6a>¶
　　　景祐篆律準(見律/類)　御書慶基殿¶
景祐二年二月戊寅御書奉先院宣祖神御殿牓為慶¶
基殿　仁皇下議樂之詔以考鐘石之和置寫書之官¶
以綴經墳之學¶
　　　寳元紫微閣御篆¶
寳元元年七月庚戌作舍人院閣上親篆其牓曰紫微¶
閣以賜之　夏竦詩曰右省層楹建西清寳字宣神明¶
逺藻畫法象出奎躔　元祐中劉攽請復建紫微閣于¶
<pb:KR3k0032_WYG_034-6b>¶
西　慶元五年御書¶
　　　寳元賜輔臣飛白書¶
二年十一月二日己丑遣内侍就輔臣第賜御飛白書¶
各一軸次日輔臣張士遜等入謝奏曰陛下萬幾之煩¶
翰墨不倦神筆奇奥曠古未有上曰朕聴政之暇無所¶
用心以此自娛耳¶
　　　康定賜翰林飛白書¶
康定二年六月二十八日以飛白文詞字賜翰林侍讀¶
<pb:KR3k0032_WYG_034-7a>¶
李淑淑出守許州為飛白寳章記摹石州廨　至和元¶
年九月王洙為學士仁宗嘗以塗金龍水牋為飛白詞¶
林二字賜之¶
　　　慶厯寳奎殿御書　摹太宗御書¶
大相國寺額太宗御書也(至道元年五月重修大相國/寺廣殿庭門廊樓閣凡四百)¶
(五十五區/御題額)慶厯元年八月甲申上謂輔臣曰近剏一小¶
殿禁中而有司過為侈麗不欲毁其成功今大相國寺¶
方營殿藏太宗親書寺額可遷置之吕夷簡因言陛下¶
<pb:KR3k0032_WYG_034-7b>¶
孝以奉先儉以率下聖人之盛徳也二年正月辛未詔¶
以大相國寺新修太宗御書殿為寳奎殿摹太宗御書¶
寺額于石上飛白題之命宰臣吕夷簡撰記章得象篆¶
額樞宻使晏殊撰御飛白書記(翔翬結宇液金填畫騰/虬龍於螭首潤雲霧於)¶
(翠/珉)二月庚寅又以鍼灸圖石壁堂為仁濟殿　前是咸¶
平六月甲辰車駕幸五年名後閣曰資聖¶
　　　慶厯邇英閣御書　荅邇英聖問¶
四年三月己夘上御邇英閣出御書十三軸凡三十五¶
<pb:KR3k0032_WYG_034-8a>¶
事一曰遵祖宗之訓二曰奉真考之業三曰念祖宗艱¶
難四曰思祖宗愛民五曰守信義六曰不巧詐七曰親¶
碩學八曰精六藝九曰謹言語十曰敬耆老十一曰崇¶
静退十二曰求忠正十三曰懼貴驕十四曰保勇將十¶
五曰尚儒術十六曰議釋老十七曰重良臣十八曰廣¶
視聴十九曰功無迹二十曰戒喜怒二十一曰明巧媚¶
二十二曰杜希㫖二十三曰從民欲二十四曰謹滿盈¶
二十五曰傷暴露二十六曰愛鰥寡二十七曰訪屠釣¶
<pb:KR3k0032_WYG_034-8b>¶
二十八曰講逺圖二十九曰絶朋比三十曰斥諂佞三¶
十一曰察小忠三十二曰監迎合三十三曰約己為民¶
三十四曰損躬撫軍三十五曰求善使過又出危竿論¶
一篇述居髙謹危之意顧侍臣丁度等曰朕取臣僚上¶
書及進對事目有可施於政治者書以分賜卿等度暨¶
侍講曽公亮楊安國王洙等既拜賜因請注釋其義上¶
許之丙戌丁度等上荅邇英聖問一卷即所注釋三十¶
五事也(志儒家聖丁度&KR0019;/有邇英  覽十卷)其序曰伏奉宣示御書十三¶
<pb:KR3k0032_WYG_034-9a>¶
軸仰窺聖㫖皆陛下上念祖宗下思政治述安危成敗¶
忠邪善惡之事詢謀下臣使進裨補敢不竭愚竊思自¶
古求治之主靡不欲興理道安邦國納忠直退奸邪廣¶
聰明成功業然行此數者在明與威斷耳明則不惑威¶
則善柄斷則能行總是三者守而勿失非聖人孰能為¶
之臣等嘗讀唐書見憲宗英悟留心庶政宰臣陳説政¶
事必反覆詰問既盡其理則曰凡事言之則易行之則¶
難卿等既為朕言則當行之勿空陳而已李絳對曰非¶
<pb:KR3k0032_WYG_034-9b>¶
知之艱行之惟艱天下之人從陛下之所行不從陛下¶
之所言惟願每言則必行之憲宗深所嘉納今臣等親¶
承聖諭敷明治要亦願陛下日與輔臣舉此事目推而¶
行之毋使唐之君臣専美前代也上覽之終篇指其中¶
體大者六事付中書樞宻令奉行之　景祐二年正月¶
癸丑置邇英延義二閣　元祐六年三月一日(庚申/朔)御¶
邇英閣吕大防奏曰仁宗所書三十六事禁中有否上¶
曰有大防請圖寫置坐隅以備親覽從之大防又言危¶
<pb:KR3k0032_WYG_034-10a>¶
竿論一事在三十五事之前　仁宗進用大臣欲更天¶
下之治數開延閣以訪先務又降神翰以督施為¶
　　　慶厯崇政殿賜飛白書¶
仁宗御崇政殿䇿賢良方正太常博士錢彦逺等　實¶
録慶厯六年八月癸亥䇿試賢良并試武舉賜宰臣賈¶
昌朝等洎從臣御飛白書人一幅(一云彦逺上所對䇿/命宰相讀之因有是)¶
(賜/)　知河中府錢晦入辭上以錢氏自鏐已来世効臣¶
順問其家&KR0019;鐡劵晦并三朝御書以進皆親識其末還¶
<pb:KR3k0032_WYG_034-10b>¶
之因戒以陕西民困為朕愛撫飛白安民二字以賜¶
皇姪宗望獻所為文賜全監書又以金泥文羅御書好¶
學樂善字賜之第中建御書閣上為題其牓(年月/未詳)　書¶
博學二字賜翰林學士楊億¶
　　　慶厯崇政殿觀御書　延和殿觀御書¶
六年八月丙寅御崇政殿召近臣觀御書八年九月己¶
亥御延和殿召輔臣觀御書¶
　　　慶厯飛白開先殿牓¶
<pb:KR3k0032_WYG_034-11a>¶
六年八月乙亥太平興國寺重修太祖神御開先殿成¶
上飛白書牓十月己酉奉安太祖御容庚戌酌獻¶
　　　慶厯飛白端敏二字　文儒字¶
慶厯中仁宗以飛白端敏二字飛白筆一賜太子太傅¶
王舉正(蘇軾記之/又見後)　八年三月書文儒二字賜學士張¶
方平　慶厯中(盛/夏)飛白書圓扇為和平字賜趙師民¶
賜遼使劉六符飛白書八字曰南北兩朝永通和好¶
飛白書博學二字賜侍讀學士張錫　飛白直清二字¶
<pb:KR3k0032_WYG_034-11b>¶
賜任布　飛白帝筆二字賜向傅範　飛白千嵗字賜¶
太&KR0019;張士遜士遜進歌一章(二年/八月)　飛白清忠二字賜¶
王徳用　以塗金紋羅書曰李昭亮親賢勲舊以賜¶
晏殊得&KR0027;龍二字　紹興六年十一月二十五日王洙¶
孫楚老上慶厯皇祐御札手詔飛白賜銀帛百¶
　　　皇祐飛白天性字¶
皇祐元年三月十五日飛白天性字賜端明殿學士李¶
淑時帝以御書賜近臣淑方侍飬遣使就第賜之三年¶
<pb:KR3k0032_WYG_034-12a>¶
三月丁丑飛白書賜講讀官各一軸(皇祐以後重午/必賜飛白書扇)¶
楚建中得飛白帝字¶
　　　皇祐篆明堂¶
二年九月二十一日(乙/巳)上將祀明堂太常禮院言大慶¶
殿為明堂即明堂及門當為殿牓如黒繒金書為明堂¶
字殿門牓加朱繒黒字為明堂之門四字於禮為便上¶
謂輔臣曰二牓當親書是日上於禁中服靴袍篆明堂¶
二字飛白明堂之門四字自晝逮夜半而畢詔宣示羣¶
<pb:KR3k0032_WYG_034-12b>¶
臣牓于門大享禮畢藏宗正寺又詔模刻二牓為副本¶
頒于二府及近侍被錫者皆謂不世之遇中外榮之(長/編)¶
(九月庚子掲/御篆飛白)　歸田録明堂額御篆以金填字門牌亦¶
御飛白神翰雄偉勢若飛動余詩云寳墨飛雲動金文¶
耀日晶謂二牌也(歐陽修/所作)　元絳詩曰堯章粲雲漢羲¶
畫露乾坤日字光芒動奎鈎氣象温　紹興元年九月¶
十一日進士黄朝美上仁宗御書明堂牌碑本詔藏於¶
祕府壬寅進呈上曰已别書六字¶
<pb:KR3k0032_WYG_034-13a>¶
　　　皇祐篆碑額¶
皇祐中王子融以唐明皇所題裴耀卿碑額上進仁宗¶
遂賜其兄曽碑曰旌賢又親篆冦準碑曰旌忠自王曽¶
至程琳賜碑額者二十二人　英宗二人賈昌朝宋¶
庠　神宗五人韓琦至曾公亮　哲宗二人富弼司¶
馬光　徽宗二人　欽宗一人　篆鳳延鸞珍圖袐¶
刻¶
　　　皇祐賜飛白¶
<pb:KR3k0032_WYG_034-13b>¶
五年九月甲戌皇姪宗懿上飛白大字十軸初宗懿進¶
飛白書上賜更切進學飛白四字至是再上之¶
　　　皇祐書銅鼎鸞刀¶
五年九月戊寅鑄鼎十有二天地圓丘用五宗廟用七¶
又作鸞刀郊廟各一先是賈昌朝侍經筵帝問鼎卦聖¶
人亨以享上帝今郊何以無鼎遂命阮逸胡瑗鑄銅鼎¶
制鸞刀帝親書鼎名曰牛鼎羊鼎豕鼎皆書而刻之鸞¶
刀亦親書刀名而書之有司皆篆刻其下　劉敞獻律¶
<pb:KR3k0032_WYG_034-14a>¶
鐘鼎鸞刀銘四章　世準進鼎頌¶
　　　至和寳章閣兩朝御書　嘉祐迎陽門觀御書¶
至和初五臺山真容院脩殿藏太宗真宗御書二年二¶
月丙申賜名寳章閣嘉祐二年六月癸亥御迎陽門召¶
近臣觀御書五臺真容院寳章閣牓三年七月二十四¶
日壬辰御迎陽門召宰臣以下觀御書妙法正覺殿額¶
次赴天章閣觀御書¶
　　　至和飛白書¶
<pb:KR3k0032_WYG_034-14b>¶
至和二年二月辛丑召近臣觀飛白鳳翔上清宫牓于¶
迎陽門　嘉祐四年正月上賜近臣墨字以稽古二字¶
賜劉敞　堊帚之揮千奇萬巧　親作飛白侍臣縱觀¶
心合造化生成筆端書幅踰百大均寵攽　仁宗遣使¶
賜賈昌朝三聖御書凡百八十七軸　陳師道仁宗御¶
書後序神文好飛白書時一為之以侈其好將相宗戚¶
家有藏焉㑹法而忘世㑹理而忘法所謂有其道而進¶
於技者王者之於蓺盖如此　仁宗賜文彦博御書元¶
<pb:KR3k0032_WYG_034-15a>¶
豐六年十二月二十九日彦博言以卷軸甚大建閣奉¶
安　仁宗作飛白書荅契丹宗真　蔡襄知開封賜以¶
御書　賜允弼飛白二字　宗室從古善書仁宗屢以¶
御詩及飛白賜之　叔魚好學飛白好學字賜之　又¶
賜宗懿御飛白十一軸¶
　　　嘉祐御書文宣王廟牓¶
見觀御書門　御篆文宣王廟門并殿牌張師中進奎¶
文光魯頌六年三月乙酉召輔臣觀之命内侍劉温良¶
<pb:KR3k0032_WYG_034-15b>¶
賫往兖州¶
　　　嘉祐寳文閣飛白書　龍圖天章閣觀三聖御¶
　　　書¶
嘉祐七年十二月丙申(王珪序/云戊申)幸龍圖天章閣召輔臣¶
侍從諫官御史管軍臣僚觀三聖御書又幸寳文閣親¶
為飛白書羣臣搢笏以觀命學士王珪各題嵗月及所¶
賜臣僚名又出御製觀書詩賜韓琦以下令屬和以進¶
遂宴羣玉殿復詔珪撰詩序刻石寳文閣序云十二月¶
<pb:KR3k0032_WYG_034-16a>¶
戊申(紀云/丙申)乘暇日延羣臣觀三聖宸翰于龍圖天章閣¶
玩心文明藻思濬發遂賦觀書之詩又幸寳文閣親為¶
飛白書使左右縱觀驚鸞翥鳳與夫烟雲布濩之象莫¶
不回薄於筆下蓋天縱之能世莫得以曽闚也因分賜¶
從臣臣琦等二十八人賡宸唱以進云云壬子(紀云/庚子)再召¶
觀方國頃所上瑞物其木石皆有文又陳先朝述作之¶
文復燕羣玉殿出禁中肴醴芳花異香瑰竒未見之物¶
(一云庚子再㑹天章閣觀瑞物/復燕羣臣賜禁中花金盤香藥)八年十二月乙亥英宗¶
<pb:KR3k0032_WYG_034-16b>¶
詔以仁宗御書藏寳文閣命珪撰記立石治平三年九¶
月丙辰幸天章寳文閣命兩府觀珪所書仁宗御詩石¶
刻召珪面授端明學士　仁宗治蹟之懿與天地同¶
功原其本以徳為元氣然後掲政令而日月之霈¶
利澤而雨露之萃人材而淵嶽之至其心術之妙¶
形於筆墨則又星斗爛而雲漢倬也今奎畫垂耀¶
後世金石之刻惟飛白為多此非獨天縱之能盖¶
胷中之所經緯筆下之所卷舒見於治道皆一理¶
<pb:KR3k0032_WYG_034-17a>¶
爾觀宸札之運也騁而安迅而䊸婉而勁&KR0045;之者若翔¶
抑之者若墜放之欲周乎八極之表歛之靡失於一毫¶
之間則凡所以綱紀庶務幹旋至化實乎此焉見之¶
　　　嘉祐手札¶
七年八月丙子上謂輔臣曰皇姪少養于宫中欲以為¶
皇子續又親書手札付外是日降手令中書宻院翌日¶
進呈丁丑召學士王珪草詔頒天下戊寅珪對于崇政¶
殿上諭曰决自朕懐己夘詔曰立愛之道自親者始其¶
<pb:KR3k0032_WYG_034-17b>¶
以為皇子　皇祐中僧懐璉召對化成殿親書頌¶
詩賜之凡十有七篇璉建閣曰宸奎軾銘曰咨示¶
東南山君海王時節來朝以謹其藏　嘉祐中英¶
宗龍潜藩邸賜記室周秉手書蘇軾為頌曰雲漢¶
之章融為甘露結為慶雲融而不晞結而不散以¶
燾冒其子孫¶
　　　治平孝嚴殿御篆¶
治平元年十二月九日己亥英宗召輔臣觀御篆孝嚴¶
<pb:KR3k0032_WYG_034-18a>¶
殿額于迎陽門(殿在景靈/宫西南)遂御延和殿賜茶二年四月¶
丙午奉安仁宗御容親酌獻　御篆賈昌朝碑曰大儒¶
元老之碑¶
　　　治平賜韓琦手札¶
四年十一月丙戌(十二/日)命韓琦判永興兼陕府西路經¶
畧安撫使賜手札趣令治装并封示蔡挺李肅之所奏¶
事故事節度使辭賜窄衣束帶甲馬上以琦再世宰輔¶
位處三公特賜對衣笏頭帶鞍轡馬仍令常服引對熈¶
<pb:KR3k0032_WYG_034-18b>¶
寧元年十二月手詔賜琦曰大名為天下喉襟欲除卿¶
乙丑琦判大名復降手詔聴便宜從事　沈括帥鄜延¶
承宻詔至二百七十三道　胡宿有召赴天章寳文¶
閣賜御書飛白扇詩珍幽開二典聖藻煥重離白¶
鳯隨毫舉蒼龍應墨竒　御書四民安康字賜司¶
馬光¶
　　　熈寧書英徳殿¶
元年十月二十三日召輔臣觀御書英徳殿牌于迎陽¶
<pb:KR3k0032_WYG_034-19a>¶
門元豐五年九月二十七日御崇政殿召輔臣觀景靈¶
宫御書十一殿牓¶
　　　元祐書唐人詩¶
二年九月十五日講論語終篇賜宰臣執政經筵官宴¶
于東宫上親書唐人詩分賜之　五年九月二十一日¶
壬午御邇英閣召講讀官講書讀寳訓賜御書詩一首¶
上親書姓名於後　蘇軾得唐人紫薇花詩一篇至有¶
驪珠三十四一日&KR0019;萬口之語¶
<pb:KR3k0032_WYG_034-19b>¶
　　　元祐神宗御筆¶
六年十月四日三省進神宗御筆七十五策　陳師道¶
詩睿思殿裏春夜半自書細字答邉臣萬里風烟入¶
長筭¶
　　　政和書五禮序　大成殿¶
元年三月一日議禮局請以御書政和新修五禮序摹¶
勒立石於大常寺從之五年十月二十九日御書摛文¶
堂牓賜學士院以學士强淵明遷承㫖上為増廣直廬¶
<pb:KR3k0032_WYG_034-20a>¶
書牓寵之七年國子監辟廱御書大成殿牓　宣和四¶
年三月五日幸秘書省宣示御書千文十體書洛神賦¶
行草近詩¶
　　　建炎書通鑑　書坐右屏(詳見/後)　書郭子儀&KR0019;¶
　　　(詳見/賜書)¶
建炎二年九月十七日戊戌上書資治通鑑第四册賜¶
黄潜善己亥宰臣謝上曰近將語孟治道處手冩入於¶
絹屏又曰語孟誦習之熟真有可喜(聖政云孟子/論治道處)二十¶
<pb:KR3k0032_WYG_034-20b>¶
二日癸夘内出親書坐右素屏旅&KR0729;一篇大有大畜二¶
卦與孟子之言七凡十扇遣中使宣示宰執四年八月¶
戊寅上手寫郭子儀&KR0019;付范宗尹示諸將韓世忠等¶
三年七月癸未書忠勇字表韓世忠旂幟　紹興三年¶
表岳飛旗曰精忠¶
　　　紹興書趙充國&KR0019;　寫孝經詩書篇章¶
元年十月書趙充國&KR0019;賜吕頥浩以下宰臣乞以墨本¶
賜中外　二年八月十六日癸夘上出所寫孝經詩書¶
<pb:KR3k0032_WYG_034-21a>¶
篇章宣示宰執上曰朕瞻仰古聖王之治以為規戒¶
六年六月丁巳論營田上曰昨在㑹稽嘗寫趙充國&KR0019;¶
賜諸將¶
　　　紹興書光武紀¶
二年十二月丁酉諫議大夫徐俯入對俯嘗勸帝熟讀¶
漢光武紀上書以賜之曰朕思讀之十過未若書一遍¶
之為愈先以一卷賜卿欲知朕不廢卿言耳¶
　　　紹興賜吳玠親筆¶
<pb:KR3k0032_WYG_034-21b>¶
四年四月庚辰朔制授玠定國節川陕宣副上賜以所¶
御戰袍器甲且賜親筆曰朕恨阻逺不得拊卿之背也¶
　　　紹興書無逸圖¶
見圖類¶
　　　紹興書尚書　中庸篇¶
五年九月二十日(庚/寅)賜趙鼎御書尚書一部翌日鼎奏¶
謝上曰尚書所載君臣相戒敕之言所以賜卿欲共由¶
此道以成治功九月己丑賜新及第汪應辰以下御書¶
<pb:KR3k0032_WYG_034-22a>¶
石刻中庸篇廷試畢賜御書自此始(一云十月/四日賜之)　十年¶
五月十六日御書中庸賜秦檜書羲之樂毅論賜韓¶
肖胄¶
　　　紹興賜親筆詔書¶
五年七月壬午賜觀文大學士李綱親筆詔書奬諭綱¶
應詔陳三策又上六條故有是賜¶
　　　紹興書車攻詩　羊祜傳　真草孝經¶
五年十月三日壬寅書車攻詩賜宰臣趙鼎等翌日癸¶
<pb:KR3k0032_WYG_034-22b>¶
夘宣諭曰朕觀鴻雁車攻乃宣王中興之詩當與卿等¶
夙夜勉勵修政事攘夷狄鼎曰陛下游戲翰墨之間亦¶
不忘恢復臣等敢不自勉謝表曰宵雅肄三帝書第一¶
(漢武帝以出車/之詠奬衛青)七年九月戊寅(二十/三日)賜御書秦檜羊祜¶
&KR0019;沈與求車攻詩吕頥浩樂毅論向子諲孝經蘭亭記¶
二十六日樞宻使秦檜言乞以賜臣御書羊祜列傳付¶
有司刋石以墨本頒宰執大將侍從從之　九年六月¶
辛丑書孝經賜秦檜十三日庚戌(一云/辛酉)秦檜乞以上所¶
<pb:KR3k0032_WYG_034-23a>¶
賜御書真草孝經刻之金石以翼扶世教上曰十八章¶
乃聖人精微之學從之　十三年頒御書孝經周官中¶
庸羊祜傳于天下州學　十四年七月辛未詔諸州以¶
御書孝經刋石¶
　　　紹興書周易否㤗卦(詳見/易類)　書裴度&KR0019;¶
五年十月庚戌右相張浚入見上親書周易否㤗卦賜¶
之六年二月浚視師御書裴度&KR0019;賜之¶
　　　紹興書裴度&KR0019;¶
<pb:KR3k0032_WYG_034-23b>¶
六年賜右相張浚　是嵗又書薌林二字賜兩浙漕向¶
子諲¶
　　　紹興書大成殿牓¶
六年十一月壬辰上書大成殿牓賜成都府學用教授¶
范仲殳請也學殿建于東漢之初平漢人以大&KR0032;記修¶
築嵗月刻于東楹至今九百四十三年天下棟宇之古¶
無過于此　高宗皇帝雲章奎畫昭回于天爰¶
自飛龍之初頗喜黄庭堅體格後又采米芾已¶
<pb:KR3k0032_WYG_034-24a>¶
而皆置不用顓意羲獻父子手追心慕曽不數年直¶
與之齊驅並轡　紹興五年八月癸亥䇿士御書䇿¶
問¶
　　　紹興書蘭亭叙¶
七年十二月十一日諭輔臣曰劉光世喜書前日來¶
乞朕所臨蘭亭叙亦以一本賜之因論書法甚詳遂¶
及法帖曰其間甚有可議如古帝王帖中有漢章帝¶
千文千文是梁周興嗣所作何縁章帝書之舉此一¶
<pb:KR3k0032_WYG_034-24b>¶
事其它可知豈不悞後學者　髙帝大書忠正徳¶
文賜趙鼎　紹興中臨王羲之所書樂毅論賜樞¶
臣韓肖胄　周必大貳大政入謝徳夀殿御賜書¶
千文¶
　　　紹興天章寺書¶
九年二月十二日詔紹興府天章寺(寺即蘭/亭也)祖宗御書¶
令守臣取進先是建炎四年廵幸江浙御書凡五百五¶
十卷軸悉留于越至是詔取焉¶
<pb:KR3k0032_WYG_034-25a>¶
　　　紹興秘閣右文殿書¶
見閣類¶
　　　紹興御書玉冊¶
十年御書太后玉冊上曰學書必以鍾王為法然後出¶
入變化自成一家十二月十二日行册禮¶
　　　紹興書左氏史記　御書石經¶
十三年二月内出御書左氏春秋及史記列傳於祕書¶
省宣示館職觀畢皆作詩以進是年六月内出御書周¶
<pb:KR3k0032_WYG_034-25b>¶
易九月四日御書尚書終篇刋石頒諸州學十一月丁¶
夘宣示從臣(聖政十三年十一月丙辰宰臣奏/昨日付出御書尚書字法髙古)十四年¶
正月出御書尚書十月出御書毛詩十六年五月又出¶
御書春秋左傳皆祕省宣示館職觀畢進詩上又書論¶
語孟子皆刋石立于太學首善閣及大成殿後三禮堂¶
之廊廡¶
　　　紹興書宣聖殿牓(玉/册)　親札詔書(唐文/皇帖)¶
十三年七月賜御書宣聖殿及門牓並曰大成(六年賜/成都學)¶
<pb:KR3k0032_WYG_034-26a>¶
(御書大/成殿額)御書閣曰首善癸未奉安文宣王二十六年閏¶
十月二十七日書玉牒殿并殿門及祖宗屬籍堂牓¶
二十九年七月二十四日乙巳右僕射湯思退等言恭¶
覩六月十四日丁酉戒諭崇清白止賂遺詔書親札雲¶
章奎畫超古冠今上曰朕頗留意翰墨至今不倦在唐¶
惟太宗好二王書士大夫翕然相尚如歐虞褚薛皆有¶
可觀朕有舊藏文皇數帖其間有好謙自牧上畏天下¶
畏羣臣等語不惟字畫可喜其用心可為後世矜式思¶
<pb:KR3k0032_WYG_034-26b>¶
退請以御書刋石政事堂以墨本頒中外臣僚使出入¶
觀省詔可(繫年録云乞以上親書戒驕/惰禁賂遺二詔立石尚書省)¶
　　　紹興書乾卦　御書玉堂¶
十四年六月十四日上書乾卦賜龍圖學士秦梓　三¶
十年五月辛巳上以玉堂二字親灑宸翰賜翰苑周麟¶
之請依淳化故事就都堂宣示宰執刻石分賜館閣官¶
詔可俟中祕暴書俾侍從館閣官咸得觀仰仍以石本¶
分賜¶
<pb:KR3k0032_WYG_034-27a>¶
　　　紹興宸翰扇¶
元年四月九日上親書扇賜講讀官王綯胡直孺汪藻¶
胡交修等皆冩杜詩十四年七月二十七日以宸翰扇¶
賜祕書少監游操　孫覿為直孺作御書扇銘曰扇出¶
尚方寳墨未乾天縱墨妙宛若龍鸞璧月煌煌光燭蔀¶
室子孫視之稽古之力¶
　　　紹興書儒行　大學　臯陶謨　學記　經解¶
　　　等篇(賜進/士)¶
<pb:KR3k0032_WYG_034-27b>¶
五年(乙/夘)九月賜汪應辰以下御書石刻中庸篇廷試畢¶
賜御書自此始(又見/前)十二年(壬/戌)賜陳誠之周官十八年¶
(戊/辰)六月三日御書儒行篇賜進士王佐等二十一年(辛/未)¶
五月賜趙達等大學二十四年(甲/戌)賜張孝祥等臯¶
陶謨　十七年(丁/丑)賜王十朋等學記三十年(庚/辰)四¶
月賜梁克家等經解篇皆就聞喜宴日賜之舉故¶
事也¶
　　　　紹興淳熈御書明堂¶
<pb:KR3k0032_WYG_034-28a>¶
見後　紹興十二年十二月庚辰上曰朕一無所¶
好惟閲書作字自然無勌尚書史記孟子俱冩畢¶
尚書冩兩過左傳亦節一本　髙宗斷鼇立極息¶
馬論道緝熈光明之學追嫓三五倬彼雲漢敷賁¶
石經龍畫螺書旁分徧刻大闗造化細及庶務垂¶
則于億萬世¶
　　　隆興御書詩¶
隆興元年十月十四日詔金山寺御製御書詩刋石進¶
<pb:KR3k0032_WYG_034-28b>¶
碑本從浙漕朱夏卿請也　九年四月二十八日書荔¶
枝賦賜閤門舍人張延年¶
　　　隆興書聖主得賢臣頌¶
元年十二月二十二日拜張浚左僕射都督如故禮貌¶
甚隆書此以賜　孝宗初政御書王褒聖主得賢臣頌¶
李徳&KR0073;英傑論賜史浩¶
　　　乾道書閣牓¶
乾道元年二月三日書風雲慶㑹之閣賜楊存中淳熈¶
<pb:KR3k0032_WYG_034-29a>¶
十一年四月九日書明良慶㑹之閣賜史浩(建閣奉兩/朝所賜御)¶
(書/)　理宗御書輔徳明謨之閣賜鄭清之懋徳大勲之¶
閣賜賈似道¶
　　　乾道跋太上御書¶
元年十二月劉堯仁進父光世紹興間太上皇帝臨寫¶
王羲之蘭亭脩褉序(紹興七年十/二月賜光世)御製跋三年三月十¶
四日御跋太上皇帝御書聖主得賢臣頌賜宰臣虞允¶
文　淳熈八年八月八日御筆賜王希吕等宜盡忠極¶
<pb:KR3k0032_WYG_034-29b>¶
言¶
　　　乾道選徳殿親札¶
七年十二月辛酉詔僕射之名不正欲採周漢舊制改¶
左右丞相明年(八/年)二月乙巳降詔庚戌(八/日)宣詞臣周必¶
大入選徳殿上袖出親札云比来一二大臣同心輔政¶
夙夜匪懈漸革茍且之風以副綜覈之意虞允文可特¶
進左丞相梁克家可正奉大夫右丞相御前設小案用¶
牙尺壓紙一幅傍有漆匣歙研寘筆墨於玉格必大書¶
<pb:KR3k0032_WYG_034-30a>¶
除目進呈自複道秉燭鎻院　七年二月七日壬子御¶
選徳殿以立皇太子御札宣示大臣允文等奏元良天¶
下大本陛下獨出睿斷為天下得人各再拜賀癸丑宣¶
詔出麻制丁酉受册　淳熈十四年十一月己亥手詔¶
皇太子可令參决庶務十五年陳康伯家以紹興&KR0019;位¶
親札来上十二月壬申遣中使宻持賜宰臣必大¶
　　　乾道書政論¶
六年八月二十八日(孝宗臨御/之九年)御書漢議郎崔寔政論¶
<pb:KR3k0032_WYG_034-30b>¶
賜宰臣虞允文等允文書于下方曰寔所謂師五帝式¶
三王棄茍全之政蹈稽古之蹤此聖學之所緝熈特稷¶
契之佐伊吕之輔未如卒章所云臣所甚懼也惟陛下¶
選建其人極于三五之隆¶
　　　乾道御書詩草書¶
七年正月八日癸未御書郭熈秋山平逺詩賜宰臣虞¶
允文等十一日丙戌賜左相允文養生論右相梁克家¶
長笛賦皆太上真書又賜克家御草書古柏行一軸二¶
<pb:KR3k0032_WYG_034-31a>¶
月御書孫綽天台賦賜夏執中　虞允文曰見石墀上¶
皆陛下草聖筆力天縱有風動之狀¶
　　　乾道跋太上真行草書　淳熈宣示宸翰¶
乾道七年(辛/夘)春以太上皇帝真行草書十卷示宰臣(宋/玉)¶
(髙唐賦&KR0019;毅舞賦陸機文賦嵇康琴賦曹植洛神賦王/粲登樓賦史節故事段陳羽古意詩蘇軾養生論周興)¶
(嗣千/字文)三月二日御跋曰竊惟書法自東漢訖晉唐代有¶
名家然莫不祖述鍾張憲章羲獻而各得一偏未有超¶
軼拔乎其萃者光堯皇帝髙蹈羲皇之上游戲翰墨之¶
<pb:KR3k0032_WYG_034-31b>¶
間初若無意而筆力所到自得之妙集乎大成如春雲¶
行空千狀萬態固知天縱之能心與神㑹非衆庶曲學¶
之所可及也淳熈二年三月四日葉衡奏謝宣示太上¶
宸翰十軸令臣閲畢可飲巵酒以慶榮遇仍宣示執政¶
侍從臺諫以其書付祕省臣欲置酒都省與執政而下¶
侈非常之賜參政臣茂良等奏此藏在御府羣臣無繇¶
見者上曰太上於翰墨間盖是天縱非學力所到鍾王¶
輩不足道翌日拜謝乞勒石率與觀臣僚奉表稱謝從¶
<pb:KR3k0032_WYG_034-32a>¶
之上曰當以表轉于徳壽宫　十一年四月二十四日¶
以光堯宸翰洛神賦雪賦騘馬行千文臨獻之帖五軸¶
賜史浩　紹興十二年十一月十五日貴妃呉氏題¶
御書云機政之暇擇鍾王而下三十帖親御毫素¶
並加臨冩龍蟠鳯翥變態萬象希世之偉蹟也¶
髙宗翰墨志曰自魏晋以來至六朝筆法無不臨¶
摹¶
　　　乾道書益稷篇　淳熈書旅獒(賜進/士)¶
<pb:KR3k0032_WYG_034-32b>¶
八月(壬/辰)四月己未(二十/六日)賜進士黄定等御書益稷篇先¶
是二十日宣示輔臣梁克家奏益稷首載治水播食事¶
末載君臣更相訓敕之意學者因宸翰味經㫖必知古¶
人用心矣上曰如無若丹朱傲等語見古者君臣警戒¶
之深又曰聖人待天下之人先之以教及不格則以刑¶
威之　淳熈五年(戊/戌)四月二十四日御書旅獒篇賜進¶
士姚頴等¶
　　　乾道欽宗御書　三朝御書¶
<pb:KR3k0032_WYG_034-33a>¶
七年九月二十一日呉敏孫楠進一百軸十月二十二¶
日劉愈進二軸八年七月十二日毛奎孫勸進十軸毛¶
勒進一百軸九年二月二日陳過庭孫述進十四軸張¶
伯成進詔㫖一軸程邵進御筆八十八軸及東宫書詩¶
賦各一軸(並欽/宗)伯成又進三朝御書十三軸(深曽/孫)　大¶
觀四年六月乙亥張商英為右僕射久旱是夕大雨¶
彗亦不見上親書商霖一尺字賜之¶
　　　乾道書魏徵語¶
<pb:KR3k0032_WYG_034-33b>¶
七年(辛/夘)八月六日戊申上召吏部侍郎王之奇詹事陳¶
良翰禮部侍郎周必大同對選徳殿賜坐從容訪以治¶
道久之袖出御筆一通首以魏徵答唐太宗徳仁功利¶
之問而繼書其後曰朕即位十年功則未能有成至於¶
安養黎元俾遂生業正今日急務卿各極陳其當否若¶
夫仁徳帝王之髙致朕亦不敢自居方以魏徵之言為¶
&KR0027;鑑耳之奇等退詣政事堂以所被御筆示宰執丙辰¶
後殿奏事上以問大臣右相虞允文奏四者當兼修並¶
<pb:KR3k0032_WYG_034-34a>¶
用然徳仁之責在己功利之責在人不可不察於是良¶
翰等皆奏疏庚申上復以三從官奏牘示輔臣允文復¶
奏今日之務莫急於論相云云¶
　　　淳熈書七徳舞(又見/殿類)　御書扇¶
元年五月一日書唐元稹牡丹詩扇賜吳琚六月一日¶
書劉禹錫詩賜張子仁五年五月十五日書楊傑二軒¶
記賜子仁十一月二十五日書白居易七徳舞賜翰林¶
學士周必大六年五月十五日御書梅詩賜步帥岳建¶
<pb:KR3k0032_WYG_034-34b>¶
壽御書扇賜殿帥郭棣¶
　　　淳熈太上皇帝御書¶
三年九月十五日太上書白居易大巧若拙賦賜夏執¶
中五年三月七日太上書陸機文賦及團扇等賜工部¶
侍郎趙磻老四月一日又賜王元之待漏院記并御書¶
扇¶
　　　淳熈書杜牧戰論　賜皇太子詩¶
三年十一月一日御書杜牧戰論賜皇太子又御書詩¶
<pb:KR3k0032_WYG_034-35a>¶
賜皇太子嗣濮王士輵永陽郡王居廣各一軸　六年¶
五月一日書蘇轍北狄論并御書扇賜工部侍郎吳淵¶
　御書二十八將傳論賜蕭燧¶
　　　淳熈製秋雨詩¶
四年八月四日東宫講畢袖出御製新秋雨過書懐詩¶
一篇六日又䝉送示和章詞翰雙絶(周必/大集)¶
　　　淳熈書舊學¶
五年四月書舊學二字賜史浩十四年再賜史浩以舊¶
<pb:KR3k0032_WYG_034-35b>¶
學字¶
　　　淳熈摹祕閣累朝御書¶
八年二月(一云/三月)二十四日詔祕書省摹祕閣所藏累朝¶
御書刻石從少監趙汝愚之請也凡御書法帖十卷五¶
十六段十一年七月少監沈揆等進呈并以飛白祕閣¶
字及賛序刻石十二年三月以名賢墨蹟摹刻十三年¶
七月畢　十三年四月二日朱震之孫繼先進所賜兩¶
朝宸翰十月二日學士洪邁進欽宗宸翰石刻付史館¶
<pb:KR3k0032_WYG_034-36a>¶
　十四年八月趙子崧之孫進太上賜書　十五年五¶
月王似之子進太上奬諭宸翰石刻一册十月陳康伯¶
之孫進髙宗所賜詔書　十六年正月書歐陽修琅琊¶
山詩三首賜吳琚¶
　　　淳熈書蘇軾蘇轍詩¶
七年十二月十五日書蘇軾蟠龍寺詩賜步帥岳建壽¶
十七日書軾和雪詩賜殿帥郭棣八年閏月既望以御¶
書蘇軾四詩賜范成大十五年十二月又賜損齋所書¶
<pb:KR3k0032_WYG_034-36b>¶
蘇轍詩二軸是月辛夘書石湖二字賜成大成大跋云¶
天縱聖能游藝超絶典則髙古如伏羲畫體勢奇逸如¶
神禹碑又跋云跳龍卧虎之勢漏屋畫沙之迹皆神動¶
天隨沕穆無間譬猶叶氣絪緼蒸為雲漢輝光所麗自¶
成文章非復世間筆墨畦逕所能擬議(又書野處二/字賜洪邁)¶
十年三月二十六日書三都賦序賜工部尚書知臨安¶
王佐¶
　　　淳熈書詩賦　製春晝詩¶
<pb:KR3k0032_WYG_034-37a>¶
十二年九月癸巳洪邁直禁林賜宸翰唐白居易詩二¶
首十三年三月乙未復召對賜之酒殽出御製春晝即¶
事絶句并以所書蘇軾一詩為寵越九日甲辰邁進詩¶
四月辛亥天筆俯和十四年四月乙亥邁召對清華於¶
御榻之右取宸翰宋鮑照舞鶴賦一軸賜之(邁又謂雲/漢昭囬之)¶
(妙得之自然神摹心造自古帝王名能書者所不能窺/測萬分一一字之出人間祕以為寳一章之&KR0019;天下誦)¶
(以為訓賜孝宗筆法之妙明堂嚴宗祀之恭經閣崇奎/章之奉  書楙進士之訓詩篇侈臣工之榮鈎珥昭回)¶
(超冠/八法)　十四年㑹慶節書心經於禁中觀堂¶
<pb:KR3k0032_WYG_034-37b>¶
　　　淳熈御筆掌記¶
上勤勞萬機每臨朝以方寸紙作掌記微偃兩旁而中¶
摺之寘在御手若内殿則留香案上三省宻院各奏事¶
畢即視所記一一宣諭已乃收之率以為常淳熈十一¶
年八月七日後殿坐親以此紙授樞臣周必大盖陳有¶
功顓大舉趙善誦三人姓名玉音云此是去年臣僚薦¶
可奉使接送伴副使者卿選擇誰可¶
　　　慶元光宗御筆¶
<pb:KR3k0032_WYG_034-38a>¶
二年五月十一日詔詳定官許及之編次太上領尹日¶
御筆為七十一冊總目一冊御筆六十五軸兵籍一册¶
十一月十一日與寛恤詔令同進¶
　　　嘉定祕閣御製御札目録¶
祕閣藏御製御札六百七軸三十五册五道續藏六百¶
五十二軸十一册掛屏扇靣九十有九嘉定三年編次¶
為目録藏之後張守孫拭上髙宗御札二幅十月附于¶
目録後　嘉㤗元年御書書之説命易之㤗詩之天保¶
<pb:KR3k0032_WYG_034-38b>¶
以賜輔臣¶
　　　慶元進太上皇帝領尹判押案牘(又見/上)¶
二年十一月十五日上詣壽康宫恭進聖安壽仁太上¶
皇帝領尹御筆判押案牘共七十一卷　禮存謙下晉¶
嘗紀於批牋事美英明漢亦崇於辨牘龍筋絢藻鳳尾¶
摛華倬雲漢之為章比春秋之决事　景祐三年二月¶
甲子命崇政殿説書賈昌朝王宗道同編次太宗尹京¶
日押字時范仲淹權知開封府上太宗所判案牘故命¶
<pb:KR3k0032_WYG_034-39a>¶
編次四年十一月成書凡七百一十卷¶
　　　端平御書張九齡進金鏡事¶
二年正月丙辰賜學士真徳秀先是徳秀論致壽之道¶
五無逸親賢以孝奉先仁有徳則壽¶
　　　淳祐御書大學三銘¶
元年讀仁皇訓典終篇親御奎章以禮記大學張載西¶
銘吕大臨克已銘程顥顔樂亭銘分賜輔臣　西銘明¶
理一而分殊推親親之厚以大無我之公因事親之誠¶
<pb:KR3k0032_WYG_034-39b>¶
以明事天之道推人以知天即近以明逺¶
　　　晏殊飛白書賦¶
昔在軒后旁羅俊英乃有蒼頡思周神明下侔羽族之¶
迹上法奎圜之精始造古文播於寰瀛爰及東漢紀年¶
熹平其臣蔡邕譽聞帝庭矚鴻都之蕆役掃堊帚而字¶
成寓物増華窮幽洞靈肇此一體用飛白而為名飾宫¶
闕之題署助聖賢之藝能厥後累朝之臣習此奇蹟代¶
有名系存乎簡籍然猶獻之白而不飛子雲飛而不白¶
<pb:KR3k0032_WYG_034-40a>¶
伊唐二葉迨及髙宗咸所留意亦云盡工分賜宰弼渙¶
&KR0045;古風若乃宫硯沉碧山鑪泛清恣沖襟之悦穆拂神¶
翰以縱横空濛蟬翼之狀宛轉虯驂之形爛皎月而霞¶
薄颺珍林而霧輕曳彩綃兮泉客之府列纎縞兮夏王¶
之庭仙風助其縹緲辰象供其粹凝信一人之妙用非¶
末學之能稱而況取象八分資妍小篆玉潔氷潤龍驤¶
虎變合心手以㝠運體乾坤之壯觀(又真宗御飛白記/曰銀鈎婉潤蟬翼)¶
(輕濃山如礪而不/冺字生金而増實)　又御飛白書扇賦騖思三雲灑廻¶
<pb:KR3k0032_WYG_034-40b>¶
春之藻翰成變楷之奇文婉繞無方輕濃有制該筆苑¶
之遒潤集書林之妍媚標王字於日中湛金波於月際¶
六藝之逸品在昔貞觀之隆文皇念功時則有無忌師¶
道沐鸞虯之班詔咸亨以還髙宗禮賢時則有至徳處¶
俊荷戢翼之垂訓亦有攀車受貺登牀被恩一言&KR0041;魯¶
衮之厚八體著羲圖之則五明在手于以見虞帝達聰¶
之勤四座生風于以彰武王救暍之徳　御飛白書記¶
日新盛徳天縱多藝師心獨運冠世研精萬象奔馳於¶
<pb:KR3k0032_WYG_034-41a>¶
筆端三辰奮湧於毫末翩然而鸞皇飛翥蜿然而虬龍¶
蟠躍聖域之雄觀書林之具羙一字可以逾華衮¶
羣臣莫能望清光摛染所及洪纎畢該宇宙入其¶
胸懐風雲出乎掌握造化協其隠顯隂陽順其卷¶
舒發虛無之藴而森為衆形収雷霆之動而歸於¶
精象非元聖之獨智孰能預於此乎　歐陽修御¶
飛白記雲章爛然輝映日月為之正冠肅容再拜¶
而後敢仰視盖仁宗之御飛白也仁宗之徳澤涵¶
<pb:KR3k0032_WYG_034-41b>¶
濡於萬物者四十餘年雖田夫野老之無知猶能悲歌¶
於隴畝之間而況儒臣學士得望清光&KR0041;恩寵登金門¶
而上玉堂者乎夫玉韞石而珠藏淵其光氣常見於外¶
也故山輝如白虹水變而五色者至寳之所在也今賜¶
書之藏於室吾知將有望氣者言榮光起而屬天者必¶
賜書之所在也　蘇軾飛白御書記抱烏號之弓不若¶
藏此筆寳曲阜之履不若&KR0019;此書考追蠡以論音聲不¶
若推㸃畫而究觀所用之意存昌歜以追嗜好不¶
<pb:KR3k0032_WYG_034-42a>¶
若因褒貶而想其所與之人或藏於名山或流於¶
四方凡見此者皆當聳然而作如望旄頭之塵聽¶
屬車之音相與勉為忠厚而恥為浮薄或由此也¶
夫¶
倬彼昊天日月星辰麗焉堯之文也域彼四海江河淮¶
漢别焉禹之畫也叙聖文神翰而不以經天緯地言之¶
何足以形容其大哉　倬彼雲漢為章于天言天子為¶
法於天下也追琢其章金玉其相言萬民觀而樂之也¶
<pb:KR3k0032_WYG_034-42b>¶
　經乾緯坤者典學之全功出聖入神者游藝之餘事¶
　神動天隨超絶衆妙　日行于天委照萬物之上光¶
氣所及或流為慶雲結為丹砂初豈有意哉　天縱之¶
能溢于筆墨　月璧星珠　瑶札飛文　玉蟾膚寸墨¶
花泮渙　秋毫精勁霜素凝鮮奎躔婉其鈎曲珠斗煥¶
乎闌干　河洛開奥　神墨靈式(大&KR0007;經戴神/墨履靈式)　揮毫¶
舉鳳拂素騰龍　寳題雲蔚翠軸虯蟠　袖有驪珠¶
東壁華星榮河緑字　農禾八穗漢札十行　玉府神¶
<pb:KR3k0032_WYG_034-43a>¶
毫珠躔瑞采　天文景鑠璧合珠連聖札雲廻鸞驚鳳¶
集　鳳藻鸞蹤　帝澤温潤雨露下國　銀鈎錦帕¶
太一下觀百靈潜衛　龍騰鳳掣出入造化躪繇轢羲¶
前無千古　天葩睿藻三二曜六五緯　粃糠倉史奴¶
僕鍾王　金壺霏潤瑶管舂容　轇轕三光陶鎔帝皇¶
　非烟祥風縁飾萬物　取諸造物之鑪錘盡用文章¶
之斧斤　昭章雲漢輝麗日月并包書林聖風雲靡英¶
華沉浮洋溢八區　墨妙筆精鸞飄鳳泊元氣淋漓不¶
<pb:KR3k0032_WYG_034-43b>¶
擇地而施　英雲明露膏耀菅茅堯醲舜薰戛切韶濩¶
　參乾兩離　瓊章寳字嫓墳襲經日星昭回被物成¶
飾　銜帝鴻之墨海掞漢宫之寳跗　穗書緑字入神¶
出天　金壺琳鈕娛游翰墨　琁跗犀植　奎鈎奮芒¶
河龍獻勢　斟酌元化秋毫膚寸　得心應手渾然天¶
成　八文六義隂藏陽覩龍踠龜負與奎璧日月激衝¶
光明湯盤禹鼎之字方之陋矣　天摹神畫不落彫斵¶
　鸞鳳騫翔而變態烟雲舒卷以呈姿　秦峯之篆頡¶
<pb:KR3k0032_WYG_034-44a>¶
篇之楷倒薤之妙拂素之工　研精書林垂思藝圃¶
奮辭摛藻星漢昭回題毫拂素龍鸞㸃絢　璧月珠星¶
扁牓峩峩　天縱聖能輔以學力既以系隆五三六經¶
之&KR0019;清明在躬精義入神道腴徳輝形於心畫混融天¶
設八法自具妙用所潜勢逾萬鈞日光雲章垂耀縑素¶
　吉雲玉露下燭丘壑　游藝致精遂輳書聖原於道¶
徳故氣象深厚發於英華故筆勢超絶　舞鳳翔鸞怒¶
猊渴驥天球&KR0042;璧不足以喻其寳大吕黄鍾不足以喻¶
<pb:KR3k0032_WYG_034-44b>¶
其雅　綜以造化之機軸劉以隂陽之斧斤濯以江漢¶
之濤瀾　聰明淵懿藝與道兼肆筆成書八法該備¶
大明委照卿靄騰輝　侈億萬年琬琰之&KR0019;　日珥爛¶
乎家楹星鈎洒於毫端　龍文&KR0027;畫刋在翠琰　光氣¶
昭倬發蔀燭幽　包羅五經之郛游神六藝之圃一言¶
之出四方式以為典一字之&KR0019;萬世寳以為訓　雲漢¶
動而日星垂也　榮光溢河寳氣騰池　五雲擁笥鳳¶
翥龍騰　前世所謂畫起平雲㸃蹲芒玉者不足以進¶
<pb:KR3k0032_WYG_034-45a>¶
於此　金壺貯墨　鮫人織冰宫工裁雪彌綸寳箑泛¶
洒神毫紛如薄霧翳靈芝淡若輕雲拂初日(飛白/扇)　鈿¶
軸寳函&KR0027;趺螭首埶協龍鸞光回星斗　琬琰騰華奎¶
璧奮芒　䕃之華榱被之豐珉　翔筆伸楮　天垂日¶
皎勒諸豐珉　有星而景有雲而卿其光下垂遇物流¶
形　鸞鵠飛動星辰光華　字裏金生行間玉潤　勒¶
諸琬琰貽諸載億與日月雲漢同垂無極　心畫發舒¶
　帝中第一夫何足言　羲圖頡迹　如龍行天或遊¶
<pb:KR3k0032_WYG_034-45b>¶
或飛(草/書)　金鈎見象緑字成圖　璧合珠連鸞驚鳳集¶
　奇蹤絶俗美態入神　編之玉軸勒以銀繩　錦帙¶
金牋霞明日照　口雖未言聲疾雷震令雖未出化馳¶
如神心有所懐威動千里　壺墨彩毫　芸香却蠧芝¶
髓為封珍寳之精下燭西崑之岫文章之氣上躔東壁¶
之象可謂天下之妙迹域中之奇觀　羲畫垂文奎鈎¶
賁采　聖藻裁篇首登歌於寳鼎宸毫結字復漬墨於¶
金壺　垂光日月動色雲烟　模於琰刻奮以瑶稜¶
<pb:KR3k0032_WYG_034-46a>¶
　上昭三光下飾萬物　鳳翥龍盤經緯河洛星鈎日¶
珥闡握乾坤　天光焜煌慶雲葩郁如在上帝羣玉之¶
府如游太微三光之庭　昭回之光照映天地婉結之¶
妙經麗辰星¶
　¶
　¶
　¶
　¶
<pb:KR3k0032_WYG_034-46b>¶
　¶
　¶
　¶
　¶
　¶
　¶
　¶
　玉海卷三十四¶
