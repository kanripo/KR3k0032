#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百七十二
#+PROPERTY: JUAN 卷一百七十二
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百七十二
<pb:KR3k0032_WYG_172-1a>¶
欽定四庫全書¶
　玉海卷一百七十二¶
　　　　　　　　　　　　宋　王應麟　撰¶
　宫室¶
　　橋梁¶
　天官書東井兩河天闕間為關梁¶
　　　堯橋梁¶
漢文紀二年五月詔誹謗之木注服䖍曰堯作之橋梁¶
<pb:KR3k0032_WYG_172-1b>¶
交午柱頭¶
　　　周造舟¶
詩大明親迎于渭造舟為梁(爾雅天/子造舟)鄭氏曰天子造舟¶
周制也殷時未有等制孔子曰文王始作而用之(方言/浮梁)¶
(也浮初學記今蒲/津  橋是其處)　秦鍼造舟于河　漢章帝建初七¶
年十月東至髙陵造舟於涇而還¶
　　　周鉅橋¶
管子武王有鉅橋之粟貴糴之數立重泉之戍令曰自¶
<pb:KR3k0032_WYG_172-2a>¶
今有百榖之粟者不行注鉅橋倉在今廣平郡曲¶
周縣(許慎云鉅/鹿之大橋)　書發鉅橋之粟也　爾雅梁¶
莫大於湨梁注橋也　張良&KR0019;下邳圯上注圯¶
橋也¶
　　　漢横橋¶
黄圖横橋(横音/光)三輔舊事云秦造漢承秦制廣六丈三¶
百八十步置都水令以掌之號為石柱橋(黄圖又云長/安城下有池)¶
(周廣三丈深二丈石/橋各六丈與街等)　文選注潘岳關中記曰秦作渭¶
<pb:KR3k0032_WYG_172-2b>¶
水横橋雍州圖曰在長安北二里横門外¶
　　　漢霸橋¶
黄圖霸橋在長安東跨水作橋漢人送客此橋折柳贈¶
别(初學記云/以石為梁)　水經注霸水古曰滋水秦穆公更名以¶
顯霸功水上有橋謂之霸橋　王莽傳更名霸橋為長¶
存橋¶
　　　漢渭橋　便門橋¶
文紀代王乃進至渭橋羣臣拜謁稱臣(宋昌至渭橋丞/相已下皆迎)¶
<pb:KR3k0032_WYG_172-3a>¶
注蘇林曰在長安北三里　宣紀甘露三年春正月呼¶
韓邪單于来朝上自甘泉宿池陽宫上登長平阪(注水/之南)¶
(原/)詔單于毋謁其左右當户之羣皆列觀蠻夷君長王¶
侯迎者數萬人夾道陳上登渭橋咸稱萬嵗(匈奴&KR0019;上/登長平詔)¶
(單于毋謁其左右當户之羣臣皆得列觀及諸蠻夷君/長王侯數萬咸迎於渭橋下夾道陳上登渭橋咸稱萬)¶
(嵗/)　張釋之傳上行出中渭橋乗輿馬驚(文帝/時)　史記¶
景帝五年三月作陽陵渭橋　黄圖渭橋秦始皇造跨¶
渭水為橋(初學記云以木為梁又/云秦造渭橋及横橋)　後紀建武十九年¶
<pb:KR3k0032_WYG_172-3b>¶
修理東都城門橋涇渭　武紀建元三年春初作便¶
門橋注長安北面西頭門(即平/門也)作橋跨度渭水以¶
趨茂陵今所謂便橋也(以徑便/為義)　薛廣徳&KR0019;元帝¶
酎祭宗廟出便門(注長安城南/面西第一門)欲御樓船廣徳曰¶
宜從橋　元和志便門在長安西門與橋對(詳見/唐中)¶
(渭橋/段)　唐書太宗與頡利盟于渭水便橋上¶
水經注渭水上有梁謂之渭橋秦制也亦曰便門橋秦¶
皇作離宫於渭水南北三輔黄圖曰渭水貫都以象天¶
<pb:KR3k0032_WYG_172-4a>¶
漢横橋南度以法牽牛橋廣六丈南北二百八十步六¶
十八間七百五十柱一百二十二梁橋之南北有隄激¶
立石柱柱南京兆立之柱北馮翊立之有令丞各領徒¶
一千五百人橋之北首壘石水中魏武帝更修之　史¶
記索隱今渭橋有三所一所在城西北咸陽路曰西渭¶
橋一所在東北髙陵路曰東渭橋其中渭橋在故城之¶
北(原闕/)　秦漢唐架渭者三橋中渭橋在長樂宫北秦¶
造便橋長安西武帝造東渭橋在萬年縣東不知始於¶
<pb:KR3k0032_WYG_172-4b>¶
何世渭之源出自鳥䑕同穴東受秦水至武功受斜水¶
又東受豐水東北則漢便門橋横亘其上又東為鄗水¶
又東逕磁石門阿房西門也¶
　　　漢飲馬橋¶
黄圖飲馬橋在宣平城門外　文選注長安圖曰漢時¶
七里渠有飲馬橋¶
　　　漢成都浮橋¶
吳漢傳建武十二年春漢進軍攻廣都拔之遣輕騎燒¶
<pb:KR3k0032_WYG_172-5a>¶
成都市橋(即七星之一橋也吳華陽國志李氷造七橋/上應七星光武謂  漢曰安軍宜在七星橋)¶
(間/)漢進逼成都去城十餘里阻江北為營作浮橋　岑¶
彭傳公孫述横江水起浮橋彭令軍中募攻浮橋先登¶
者上賞飛炬焚之　東觀記田戎下江闗至南¶
郡據浮橋於江水吳漢鋸絶横橋大破之　水經¶
注建武十一年公孫述遣任滿等據嶮為浮橋横¶
江以絶水路光武遣吳漢岑彭將六萬人擊荆門¶
漢等率舟師攻之直衝浮橋因風縱火遂斬滿等¶
<pb:KR3k0032_WYG_172-5b>¶
魏夏侯尚圍南郡作浮橋渡百里洲上吳潘璋伐葦作¶
茷欲順流燒橋伺水長當下尚引退　梁王瓚據楊村¶
夾河築壘造浮梁晉李存進亦造浮梁於德勝或曰浮¶
梁須竹笮鐵牛石囷我皆無之何以能成存進以葦笮¶
維巨艦繫於土山巨木踰月而成人服其智¶
　　　漢河橋¶
西羌傳永元五年護羌校尉貫友攻迷唐於大小榆谷¶
夾逢留大河築城塢作大航造河橋欲以度兵迷唐逺¶
<pb:KR3k0032_WYG_172-6a>¶
徙依賜支河曲(永元元年春鄧訓發湟中六千人縫/革舡置箄上度河掩擊迷唐大破之)¶
司馬相如傳橋孫水(梁孫/原)以通卭莋　趙充國傳奏治¶
湟陿中道橋令可至鮮水以制西域¶
　　　漢石橋¶
水經注穀水又東屈而逕建春門石橋下即上東門也¶
橋首建兩石柱橋之右柱銘云陽嘉四年乙酉壬申詔¶
書以城下漕渠東通河濟南引江淮方貢委輸所由而¶
至使中謁者魏郡清淵馬憲監作石橋梁柱勅工匠盡¶
<pb:KR3k0032_WYG_172-6b>¶
要妙之巧三月起作八月畢成其水依柱文自樂里道¶
屈而東出陽渠　朱超石與兄書云橋去洛陽宫六七¶
里悉用大石下員以通水可受大舫過題其上云太康¶
三年十一月初就功日用七萬五千人至四月末止¶
齊地記秦始皇作石橋欲度海觀日出(東海有石/橋始皇造)　唐¶
文粹趙郡洨河石橋隋匠李春之跡也製造竒特張嘉¶
正柳渙張彧為築¶
　　　蜀漢武功竹橋¶
<pb:KR3k0032_WYG_172-7a>¶
水經注諸葛亮表云臣遣虎步監孟琰據武功水東司¶
馬懿因水長攻琰營臣作竹橋越水射之橋成馳去¶
　　　魏洛水浮橋¶
蔣濟傳注濟隨司馬宣王屯洛水浮橋　文選注河南¶
郡縣境界簿曰城南五里洛水浮橋　魏畧洛陽城東¶
西橋洛水浮橋　初學記洛陽魏晉以前跨洛有¶
浮橋　潘岳賦浮梁黝以徑度　成公綏洛褉賦¶
飛橋浮濟造舟為梁　魏志曹公西征馬超多設¶
<pb:KR3k0032_WYG_172-7b>¶
疑兵潛以舟載兵入渭為浮橋夜分兵結營於渭¶
南¶
　　　晉富平河橋¶
武紀泰始十年九月立河橋于富平津十一月立城東¶
七里澗石橋　杜預傳預以孟津渡險有覆没之患請¶
建河橋於富平津議者謂殷周所都歴聖賢而不作者¶
必不可立故也預曰造舟為梁則河橋之謂也及橋成¶
武帝從百寮臨㑹舉觴屬預曰非君此橋不立也對曰¶
<pb:KR3k0032_WYG_172-8a>¶
非陛下之明臣亦不得施其㣲巧　初學記洛北富平¶
津跨河有浮橋即杜預所建(又云洛陽魏晉以/前跨洛有浮橋)　通典¶
河南府河陽縣古孟津後亦曰富平津浮橋即晉杜元¶
凱所造　元和志河陽浮橋架黄河為之以船為脚竹¶
&KR2460;亘之晉陽秋云杜元凱造河橋於富平津即此是也¶
(孟津亦謂/富平津)　春秋後傳赧王五十八年秦始作浮¶
橋于河　史記秦昭襄王五十年十二月初作河¶
橋¶
<pb:KR3k0032_WYG_172-8b>¶
　　　晉朱雀橋¶
紀明帝大寧二年六月丁卯以應詹為護軍將軍假節¶
督朱雀橋南諸軍事(吳時南津橋也/  又名朱雀桁)　成帝咸康二年¶
十月新作朱雀浮桁　孝武寜康元年三月癸丑詔除¶
丹楊竹格等四桁税　初學記吳有朱雀橋東晉有朱¶
雀大航　四航丹陽竹格朱雀驃騎朱雀本吳時大航¶
咸康二年新立朱雀航對朱雀門南渡淮水亦名朱雀¶
橋¶
<pb:KR3k0032_WYG_172-9a>¶
　　　後魏渭橋¶
崔亮傳亮除雍州刺史城北渭水淺不通船亮曰杜預¶
造河梁況此有異長河且魏晉亦有橋昔秦居咸陽横¶
橋度渭以像閣道此即以柱為橋㑹大雨水至浮出長¶
木橋成至今名崔公橋¶
　　　唐舟梁　陕津浮梁¶
六典水部凡天下造舟之梁四河三洛一河則蒲津大¶
陽盟津(一名/河陽)洛則孝義也石柱之梁四洛三灞一洛則¶
<pb:KR3k0032_WYG_172-9b>¶
天津永濟中橋灞則灞橋也大柱之梁三皆渭川也便¶
橋中渭橋東渭橋此舉京都之衝要也巨梁十有一皆¶
國工修之其餘則所管州縣隨時營葺　百官志諸津¶
令掌舟梁灞橋永濟橋以勲散官一人涖之天津橋中¶
橋以衞士拚掃便橋渭橋萬年三橋有丞(貞觀/中廢)河渠令¶
供祠祀則自便橋至東渭橋禁民漁　地理志陕州陕¶
縣有大陽關一曰陕津(即茅/津)貞觀十一年造浮梁　通¶
典大陽橋貞觀中丘行恭造　舊紀開元二十年四月¶
<pb:KR3k0032_WYG_172-10a>¶
癸巳改造天津橋(㑹要云四月二十一日改造天津橋/毁皇津橋合為一橋天寶元年二月)¶
(廣東都天津橋中橋/石脚兩眼以便水勢)　初學記秦公子鍼奔晉造舟于¶
河在蒲坂夏陽津今蒲津浮橋　張説有蒲津橋賛¶
太宗有浮橋詩　皮日休河橋賦其形若劒倚天外龍¶
横水心其髙若大虹貫天其壯若巨鼇壓海　不檝而¶
濟　役鵲踴鯨與波上下¶
　　　唐永濟橋¶
元和志河南府永濟橋在壽安縣西十七里大業三年¶
<pb:KR3k0032_WYG_172-10b>¶
置架洛水隋亂毁廢貞觀八年修造舟為梁長四十丈¶
三尺廣二丈六尺¶
　　　唐中渭橋　便橋¶
元和志中渭橋在咸陽縣東南二十二里本名横橋架¶
渭水上秦皇都咸陽渭水貫都以象天漢横橋南渡以¶
法牽牛渭水南有長樂宫北有咸陽宫欲通二宫之間¶
故造此橋漢末董卓燒之魏文帝更造劉裕入關又毁¶
之後魏重造貞觀十年移於今所便橋在縣西南十里¶
<pb:KR3k0032_WYG_172-11a>¶
架渭水上武帝建元三年初作便門橋在長安北茂陵¶
東去長安二十里長安城西門曰便門此橋與門相對¶
因號便橋(太宗與頡利/甞盟于此)¶
　　　唐東渭橋¶
見上　以鼓吹迓劉晏(見漕/運)　建中四年十月命韓游¶
瓌拒泚於便橋劉德信(汝鄭應/援使)以東渭橋有積粟十萬¶
斛癸亥進屯東渭橋十一月丙子李晟自蒲津濟軍于¶
東渭橋(馬彚亦/屯焉)興元元年五月乙未晟自東渭橋移軍¶
<pb:KR3k0032_WYG_172-11b>¶
光泰門晟復京師帝紀其功自文于碑立于東渭橋(碑/在)¶
(橋/側)　跨虹連岸浮黿續航星文瀉漢虹勢凌虚¶
　　　唐大陽橋(又見/上)¶
元和志大陽橋長七十六丈廣二丈架黄河為之在陜¶
縣東北三里貞觀十一年太宗東巡遣武侯將軍丘行¶
恭營造¶
　　　唐天津橋(又見/上)¶
元和志在河南縣北四里隋大業元年初造用大舡維¶
<pb:KR3k0032_WYG_172-12a>¶
舟以鐵鏁鉤連南北夾路對起四樓其樓為日月表勝¶
之象貞觀十四年更令石工累方石為脚爾雅斗牛之¶
間為天漢之津故取名　㑹要先天二年八月敇天津¶
橋除命婦車已外餘車不得令過　舊史郭子儀&KR0019;奉¶
廣平王入東都陳兵於天津橋南士庶歡呼於路¶
　　　唐洛中橋¶
㑹要顯慶五年五月一日修洛水月堰舊都城洛水天¶
津之東有中橋利涉橋以通行李上元二年司農卿韋¶
<pb:KR3k0032_WYG_172-12b>¶
機移中橋自立德坊西南置於安衆坊之左南當長夏¶
門上令於中橋南刻一方石列其年辰紀十六字盖黄¶
絹之辭也因廢利涉橋所省萬計　韋&KR0042;機&KR0019;營繕東¶
都作宿羽髙山等宫徙洛中橋於長夏門廢利涉橋人¶
便之　通典河南縣天津橋中橋石脚並長壽中中書¶
侍郎李昭德造　元和志中橋咸亨三年造¶
　　　唐孝義橋(見/上)¶
㑹要天寶七載四月河南尹韋濟奏於偃師縣東山下¶
<pb:KR3k0032_WYG_172-13a>¶
開驛路通孝義橋¶
　　　唐河陽浮橋¶
見上(晉富平/河橋)¶
　　　唐肥鄉橋¶
韋景駿傳神龍中景駿為肥鄉令縣北瀕漳水連年泛¶
濫舊防迫漕渠雖峭岸隨即壞決景駿相其地勢益南¶
千步因髙築障水至堤趾輒去其北燥為腴田維艚以¶
梁其上而廢長橋功少費約人立石著功數年後刺趙¶
<pb:KR3k0032_WYG_172-13b>¶
州道出肥鄉民曰學廬館舍橋鄣皆公所治¶
　　　唐金橋¶
地理志金橋在上黨南二里常有童謡云聖人執節渡¶
金橋景龍三年十月二十五日帝經此橋之京師　潘¶
炎賦曰成金橋之巨麗得鐵鏁之宏規倚晴空之螮蝀¶
超渡海之黿鼉非填鵲之可比法牽牛而為狀異東明¶
擊水而投步匪秦帝驅山而着鞭　韋皋&KR0019;貞元五¶
年東蠻斷瀘水橋攻吐蕃¶
<pb:KR3k0032_WYG_172-14a>¶
　　　唐鐵牛　蒲津橋　祥符鐵牛詩¶
地理志河中府河西縣有蒲津關開元十二年鑄八牛¶
于蒲津牛有一人策之牛下有山皆鐵也夾岸以維浮¶
梁　通典河東縣後魏大統四年造浮橋九年築城為¶
防唐開元十二年河兩岸開東西門各造鐵牛四鐵人¶
四其牛下並鐵柱連腹入地丈餘并前後鐵柱十六¶
通鑑開元九年新作蒲津橋鎔鐵為牛　㑹要開元九¶
年十二月九日增修蒲津橋絙以竹葦引以鐵牛命兵¶
<pb:KR3k0032_WYG_172-14b>¶
部尚書張説刻石為頌　張説蒲津橋贊河有三橋蒲¶
津居其一舊制横絙百丈連艦千艘辮修笮以維之繫¶
圍木以距之開元十二載俾鐵代竹取堅易脆賦晉國¶
之一鼓法周官之六齊飛亷煽炭祝融理罏結為連鎖¶
鎔為伏牛偶立於兩岸襟束於中潬鏁以持航牛以縶¶
纜亦將厭水物奠浮梁　賈至陜州鐵牛頌杳冥精兮¶
混茫氣凝為伏牛載厚地巨靈西掌屹屭屓長河東流¶
泙沸渭堅立不動神之至　本朝祥符四年二月甲子¶
<pb:KR3k0032_WYG_172-15a>¶
次河中府度河橋觀鐵牛三月乙亥幸順正廟作鐵牛¶
詩　治平三年四月己丑初河中浮梁用鐵牛八維之¶
一牛數萬斤後水漲絶梁牛没于河真定僧懷丙以三¶
大舟實土夹牛維之用木鉤牛徐去土舟浮牛出詔賜¶
懷丙紫衣¶
秦以金牛啖蜀五丁棧褒斜迎之　李氷刻石作三犀¶
牛　蜀郡蒲江有七橋西南石牛門石犀所潜泉也¶
孔明木牛¶
<pb:KR3k0032_WYG_172-15b>¶
　　　唐汴橋¶
權懷恩傳嘗過汴州刺史楊德幹以嚴稱汴橋新成立¶
木中涂止過車者謂德幹曰民不可止耶焉用此¶
　　　唐洛陽四橋¶
宋㑹要政和四年宋昇奏西京端門前考唐洛陽圖舊¶
有四橋曰穀水曰黄道在天津橋之北曰重津在南並¶
為疏導洛水又橋之上十里有石堰曰分洛自唐以来¶
引水入小河東南入伊¶
<pb:KR3k0032_WYG_172-16a>¶
　　　建隆天津橋¶
二年四月西京留守向拱修天津橋成甃石為脚髙數¶
丈鋭其前以疏水埶石縫以鐵鼓絡之詔褒美　政和¶
四年八月十日宋昇上修天津橋圖又請修重津黄道¶
橋置分洛堰從之¶
　　　景德奉先橋¶
四年二月西京新造訾店渡橋癸酉賜名奉先¶
　　　祥符大慶橋¶
<pb:KR3k0032_WYG_172-16b>¶
四年二月丁卯改蒲津橋曰大慶¶
　　　祥符延安橋　安國橋¶
五年九月七日車駕臨視新作延安橋　先是七月戊¶
辰二日徙汴河廣濟橋於相國寺前牓曰延安又作橋¶
跨惠民河牓曰安國¶
　　　祥符迎真橋¶
六年六月辛未詔昇平橋名曰迎真以欽迎真像由飛¶
梁登寶坐故也　四年二月戊辰詔洛水橋名迎蹕渭¶
<pb:KR3k0032_WYG_172-17a>¶
水橋名省方¶
　　　祥符延福橋　皇祐安濟橋¶
六年十二月丁亥賜南薫門内惠民河新橋名曰延福¶
　皇祐三年十月辛巳以惠民河新作橋為安濟橋¶
　　　祥符崇真橋¶
六年十一月丁巳賜太清宫東渦水橋名曰崇真(八年/四月)¶
(甲子命王/欽若撰記)亳州北門外渦水橋曰靈津(陳堯叟/撰記)應天府¶
穀熟汴水橋曰按蹕(丁謂/撰記)開封陳留汴水橋曰凝祥(王/嗣)¶
<pb:KR3k0032_WYG_172-17b>¶
(宗撰/記)　景徳二年四月改修京新城諸門外橋並増¶
高之¶
　　　熙寧永通橋　寧和橋¶
六年四月十七日庚寅熙州洮河浮梁成賜名¶
永通橋十月延州浮梁成賜名寧和橋(趙卨營/之以通)¶
(糧道在/黄河渡)政和五年六月詔居山至大伾山浮橋¶
名天成大伾至子山浮橋名　聖功　開寶七¶
年十一月曹彬言大江浮梁成　嘉祐二年修¶
<pb:KR3k0032_WYG_172-18a>¶
澶州浮橋元豊四年十一月十六日滑州浮橋¶
成六年八月十一日命河中府修浮橋隄岸¶
紹興二年六月三日申嚴黄河浮橋之禁揭¶
于兩岸¶
古者辰角見而雨畢則除道天根見而水涸則成¶
梁梁者造舟為之未有橋之名也昔人之覘陳議¶
鄭葢不越是　周官道路之修職於司險廬館之¶
備具於遺人其有不由道而横行宵征不由梁而¶
<pb:KR3k0032_WYG_172-18b>¶
川游徑踰秋官為之厲禁　通濟利涉三才一致故¶
辰象昭囘天江臨乎析木&KR0017;神幽助海石到乎扶¶
桑　浮黿役鵲超涯截壑　斡地泉開盤根玉甃¶
　虹舒電拖　力將岸争勢與空鬬¶
鄭以乘輿濟人溱洧孟子譏其不知為政陳廢先¶
王之教而川不梁單朝知其必亡　彭城橋梁郵¶
亭不修薛宣知其不能陳道茀不可行單襄公¶
知其必亡¶
<pb:KR3k0032_WYG_172-19a>¶
　　邸驛¶
　郡國朝宿之舍在京者謂之邸郵騎傳遞之館在四¶
　方者謂之驛¶
　　　周路室　候館¶
周禮遺人凡國野之道十里有廬廬有飲食三十里有¶
宿宿有路室路室有委五十里有市市有候館候館有¶
積注廬若今野候徒有庌也宿可止宿若今亭有室候¶
館樓可以觀望者也　委人凡軍旅賓客館焉　大僕¶
<pb:KR3k0032_WYG_172-19b>¶
以待達窮者與遽令注遽令郵驛上下程品　環人舍¶
則授館　司儀致館如初之儀　小行人郊勞眡館¶
懷方氏治其委積館舍飲食　行夫掌邦國傳遽之小¶
事　聘禮管人注掌客館者　國語周之秩官候人為¶
導司里授館　周之設官行人掌其籍懷方治其舍象¶
胥相其禮委積飲食送迎出入各有司存　周三百六¶
十官職掌之關乎賓客者七十有六天官所總實居十¶
八盖自司關敂關以告司徒令野修道委積掌訝逆賓¶
<pb:KR3k0032_WYG_172-20a>¶
于疆於是共禮酒共陳酒共稍禮共齊葅以至牢米灋¶
羊澤物幣齊各庀其事司儀致館環人授館小行人眡¶
館盖無一而不周當是時也不獨朝賓國客為然有委¶
積焉甸聚焉以待覊旅雖行道之人亦有廬有宿以舍¶
之食之&KR0032;館以責晉輿梁以議鄭里候以覘陳不曰道¶
涂館舍為不急之務也晉文公崇大諸侯之館諸侯賓¶
至甸設庭燎僕人廵宫車馬有所賓從有代巾車脂轄¶
&KR0032;人牧圉各瞻其事百官之屬各展其物後以&KR0032;垣羸¶
<pb:KR3k0032_WYG_172-20b>¶
諸侯鄭僑知其必衰¶
　　　漢郡國邸¶
百官表典客有郡邸長丞(各一/人)初置郡國邸屬少府中¶
屬中尉後屬大鴻臚注師古曰主諸郡之邸在京師者¶
也(朝宿/之舍)　朱買臣傳常從會稽守邸者寄食(服䖍曰有/守邸丞)¶
步歸郡邸直上計時　宣紀猶坐收繫郡邸獄註師古¶
曰漢舊儀郡邸獄治天下郡國上計者屬大鴻臚　哀¶
紀召定陶王立為皇太子謝曰願且得留國邸旦夕奉¶
<pb:KR3k0032_WYG_172-21a>¶
問起居(母將隆&KR0019;宜召定陶王/使在國邸以填萬方)　季布為河東守至留¶
邸一月是郡有邸也齊王肥入朝吕后置酒齊邸盧綰¶
子降舍燕邸申公舍魯邸是國有邸也何武為&KR0045;州刺¶
史奏事至邸是刺史有邸也郅支首縣蠻夷邸門是蠻¶
夷亦有邸也　揚雄書云雄作縣邸銘　續志中興但¶
令郎治郡邸注永元十年大匠應順言百郡計吏觀國¶
之光而舍逆旅崎嶇私館朝㑹邈逺事不肅給昔伯國¶
盟主耳舍諸侯於&KR0032;人子産以為譏況四海之大乎和¶
<pb:KR3k0032_WYG_172-21b>¶
帝嘉納即創焉　黄香傳元和中千乗王冠帝㑹中山¶
邸詔香殿下謂諸王曰此天下無雙江夏黄童也　何¶
進傳引兵入屯百郡邸　陸機洛陽記百郡邸在洛城¶
中東城下步廣里所以通奏報待朝宿¶
　　　漢亭&KR0049;　郵亭　傳置¶
百官表十里一亭亭有長十亭一鄉鄉有三老有秩嗇¶
夫游徼皆秦制也　帝紀髙祖為泗上亭長注師古曰¶
秦法十里一亭亭長主亭之吏也亭謂停留行旅宿食¶
<pb:KR3k0032_WYG_172-22a>¶
之館(應劭曰亭有兩卒一為亭父掌開閉掃除一為求/盗掌逐捕盜賊  續志亭有亭長以禁盜賊  漢)¶
(官儀十里一亭亭長亭&KR0049;五/里一郵郵間相去二里半)　文帝二年十一月詔曰¶
云云以給傳置注師古曰置者置傳驛之所因名置¶
平帝元始五年正月詔置宗師考察不從教令者宗師¶
得因郵亭書言宗伯注師古曰郵行書舍也　列傳酈¶
食其沛公至髙陽傳舍(傳置/之舍)使人召食其　夏侯嬰為¶
沛廏司御毎送使客還過泗上亭與髙祖語　韓信四¶
年漢王從張耳軍修武至宿傳舍晨馳入壁奪其印符¶
<pb:KR3k0032_WYG_172-22b>¶
　賈誼疏斥&KR0049;望烽燧不得卧　張騫開外國道云云¶
天子虜樓蘭王酒泉列亭障至玉門　汲黯曰匈奴畔¶
其主而歸漢徐以縣次傳之　趙充國奏繕治郵亭(見/屯)¶
(田/類)　黄霸守頴川使郵亭鄉官皆蓄雞豚吏出不敢舍¶
郵亭　薛惠為彭城令橋梁郵亭不修注師古曰郵如¶
今之驛及行道館舍也　霍光昭帝曰將軍之廣明都¶
郎注廣明亭名　貢禹言官奴婢宜令代關東戍卒乗¶
北邊亭塞候望　龔勝邴漢歸詔行道舍傳舍縣次食¶
<pb:KR3k0032_WYG_172-23a>¶
從者及焉　匈奴傳太初三年光禄徐自為出五原塞¶
數百里逺者千里築城障列亭至盧朐使韓説衛伉屯¶
其旁其秋匈奴壞光禄所築亭障昭帝時漢邊郡㷭火¶
候望精明匈奴為邊寇者少利希復犯塞元帝時侯應¶
曰孝武建塞徼起亭隧築外城設屯戍以守隂山前以¶
罷外城省亭隧令裁足以候望通㷭火而已(地節二年/罷外城)¶
　食貨志元封四年冬天子北出蕭關從數萬騎行獵¶
新秦中勒邊兵而歸新秦中或千里無亭徼誅北郡太¶
<pb:KR3k0032_WYG_172-23b>¶
守以下　史大事記元光六年南夷始置郵亭　光武¶
紀建武十三年十二月遣驃騎大將軍杜茂屯北邊築¶
亭候修烽燧　杜茂傳建武十二年遣謁者段忠將弛¶
刑鎮守北邊因發邊卒築亭候　王霸傳建武十二年¶
與杜茂治飛狐道築起亭障自代至平城三百餘里¶
馬成傳建武十四年代杜茂繕治障塞自西河至渭橋¶
河上至安邑太原至井陘中山至鄴皆築保壁起熢燧¶
十里一候　南匈奴傳光武初平諸夏建武六年始通¶
<pb:KR3k0032_WYG_172-24a>¶
好數與盧芳共侵北邊十三年冦河東轉居塞内朝廷¶
患之増縁邊兵部數千人大築亭候修烽火二十六年¶
冬北單于追擊南部乃詔南單于徙居西河遣將衛之¶
南單于列置諸部北單于惶恐頗還所掠漢人鈔兵毎¶
到南部下還過亭候輒謝曰自擊亡虜薁鞬日逐耳非¶
敢犯漢人也(又建武二十二年烏桓破匈奴匈奴北/徙幕南地空詔罷諸邊郡亭候吏卒)¶
衛颯傳遷桂陽太守三縣去郡遠且千里毎一吏出徭¶
及數家颯乃鑿山通道五百餘里列亭傳置郵驛於是¶
<pb:KR3k0032_WYG_172-24b>¶
役省勞息　章帝紀贊戎亭虚候　和帝紀舊南海獻¶
龍眼荔支十里一置五里一候帝罷之　順帝紀永和¶
五年九月令扶風漢陽築隴道塢三百所置屯兵　西¶
羌傳元初三年秋築馮翊北界候塢五百所　禮掌節¶
注如今郵行有程　東京賦西登少華亭候修勅¶
　　　漢代邸¶
文紀太尉勃上天子璽代王謝曰至邸而議之閏月己¶
酉入代邸羣臣從至遂即位奉天子法駕迎代邸注師¶
<pb:KR3k0032_WYG_172-25a>¶
古曰郡國朝宿之舍在京師者率名邸邸至也言所歸¶
至也¶
　　　漢甘泉諸侯邸¶
郊祀志太初元年受計甘泉其後天子又朝諸侯于甘泉¶
作諸侯邸　劉澤傳田生説張卿曰諸侯邸第百餘皆¶
髙帝一切功臣¶
　　　漢單于邸　蠻夷邸　質館(見館/類)¶
匈奴&KR0019;元封中漢使王烏等如匈奴匈奴紿曰吾欲入¶
<pb:KR3k0032_WYG_172-25b>¶
漢見天子面相結為兄弟王烏歸報漢漢為單于築邸¶
于長安單于殊無意入漢遣太子来質　宣紀甘露三¶
年春正月行幸甘泉匈奴呼韓邪單于来朝贊謁稱藩¶
臣而不名使有司道單于先行就邸長安宿長平上登¶
長平阪詔單于毋謁其左右當户之羣皆列觀蠻夷君¶
長王侯迎者數萬人夾道陳上登渭橋咸稱萬嵗單于¶
就邸置酒建章宫饗賜單于二月歸　元紀建昭三年¶
冬斬郅支單于首傳詣京師縣蠻夷邸門注師古曰蠻¶
<pb:KR3k0032_WYG_172-26a>¶
夷邸若今鴻臚客館　陳湯傳延壽湯上疏曰斬郅支¶
首及名王以下宜縣頭槀街蠻夷邸間注晉灼曰黄圖¶
在長安城門内師古曰槀街街名蠻夷邸在此街也邸¶
若今鴻臚客館　段㑹宗傳宛王郅支頭縣槀街烏孫¶
所知也　後西域傳永元六年都護班超斬焉耆尉黎¶
王首縣蠻夷邸注若今鴻臚寺　唐薛登曰斥居塞外¶
有時朝謁已事則歸三王之法也漢魏以来革襲衣冠¶
築室京師不令歸國較其利害三王是而漢魏非拒邊¶
<pb:KR3k0032_WYG_172-26b>¶
長而質子短¶
　　　漢六王邸¶
見大駕宫¶
　　　漢都亭　魏都亭¶
張綱傳漢安元年選遣八使徇行風俗綱獨埋其車輪¶
於洛陽都亭曰豺狼當路安問狐狸　何進&KR0019;中¶
平元年為大將軍率左右羽林五營士屯都亭¶
司馬相如傳徃舍都亭注臨卭所治都之亭　嚴延年¶
<pb:KR3k0032_WYG_172-27a>¶
傳母到雒陽止都亭不肯入府　魏都賦營客館以周¶
坊飭賓侣之所集偉豐樓之閈閎起建安而首立葺牆¶
羃室房廡雜襲廣成之傳無以儔(史記秦舍藺/相如廣成&KR0019;)槀街之¶
邸不能及注鄴城都亭北有大邸起樓門臨道建安中¶
所立¶
　　　漢籌筆驛¶
在蜀路諸葛孔明亮籌畫於此山水最秀　殷潛之杜¶
牧石延年有詩¶
<pb:KR3k0032_WYG_172-27b>¶
廏置(田横/傳)　善置(曹參/傳)　騎置(李陵/傳)　卭郵(淮南王傳/  行書之)¶
(舍/)　鄭當時傳為太子舍人每五日洗沐當置驛馬長¶
安諸郊　王温舒傳為河内太守令郡具私馬五十匹¶
為驛自河内至長安　丙吉傳馭吏見驛騎持赤白囊¶
邊郡發奔命書馳来至馭吏因隨驛騎至公車刺取¶
陳湯傳段㑹宗為烏孫兵所圍驛騎上書　續志驛馬¶
三十里一置卒皆赤幘注臣昭案東晉猶有郵驛　東¶
平王蒼&KR0019;驛馬千里傳問起居　禮太僕注遽傳也若¶
<pb:KR3k0032_WYG_172-28a>¶
今時驛馬軍書當急聞者　髙紀注師古曰傳者若今¶
之驛古者以車謂之傳車其後又單置馬謂之驛騎¶
　　　宋南北客館　梁典客館¶
唐六典周禮掌客上士二人漢鴻臚有行人武帝改行¶
令魏改曰客館令晉曰典客宋永初中分置南北客館¶
令丞齊有客館令梁有典客館令丞後魏置主客令隋¶
鴻臚卿統典客令後改曰典蕃又於建國門外置四方¶
館待四方使客各掌方國及互市事唐以四方館&KR0032;中¶
<pb:KR3k0032_WYG_172-28b>¶
書(注云代宗永泰後事多留滯四夷使者及四方奏計/連嵗不遣於右銀臺門置客省以處之大厯十四年)¶
(七月德/宗罷之)　晉庾翼綏來荒逺務盡招納之宜立客館¶
置典賓　齊王融兼主客接魏使　陳潘徽為客館¶
令　元魏於洛水橋南御道東作四館(金陵燕然/扶桑崦嵫)道¶
西立四里¶
　　　隋四方館¶
六典注隋開皇三年置謁者臺改舍人為通事謁者置¶
四方館於建國門外&KR0032;鴻臚寺待四方使者唐廢謁者¶
<pb:KR3k0032_WYG_172-29a>¶
臺四方館屬中書省(太和二年六月賜印以中書省四/方館為名五年四月鑄内外客省)¶
(使/印)¶
　　　唐諸州邸　鴻臚客館　四方館(見館/類)　進奏¶
　　　院¶
太宗紀貞觀十七年十月丁未建諸州邸于京城(通典/至永)¶
(淳中諸州/邸舍漸毁)　㑹要貞觀十五年正月上謂侍臣曰古者¶
諸侯入朝有湯沐邑芻禾百車待以客禮漢為諸侯刺¶
史郡守立邸舍於京城頃聞都督刺史充考使至京師¶
<pb:KR3k0032_WYG_172-29b>¶
與商人雜居禮不足人多怨至十七年十月一日下詔¶
令就京城為諸州朝集使造邸第三百餘所上親觀幸¶
焉神龍元年司農卿趙履温奏請出賣(開元十九年十/二月十三日勅)¶
(鴻臚官吏施門籍出入其譯語掌客/出入客館者於長官下狀牒館門)建中元年十月二¶
十九日勅毎州邸第令本州營置二年五月十四日户¶
部奏以官宅數十所分居　舊紀大厯十二年五月甲¶
寅諸道邸務在上都吏曰留後改為進奏院　兩京記¶
承天門西第七街北從東第一曰鴻臚寺次西鴻臚客¶
<pb:KR3k0032_WYG_172-30a>¶
館如漢之臺街邸四夷慕化及朝獻者之所居　六典¶
鴻臚有典客令凡酋渠朝見館而以禮供之(周有掌客/上士二人)¶
　栁宗元邠寧進奏院記凡諸侯述職之禮必有棟宇¶
建于京師朝覲為修容之地㑹計為交政之所其在周¶
典則皆邑以具湯沐其在漢制則皆邸以奉朝請唐興¶
因之則皆院以備進奏¶
　　　唐都亭驛(詳見/後)¶
㑹要貞觀十九年征遼發定州太子請飛驛遞表起居¶
<pb:KR3k0032_WYG_172-30b>¶
(飛表奏亊/自兹始)開元十五年四月勅兩京都亭驛出使人毋¶
淹留二十八年六月(一云二十九/年六月丙辰)停水驛貞元二年十¶
二月勅自上都至汴州為大路驛至荆南為次路驛元¶
和初以官人為館驛使李吉甫奏罷之十二年十二月¶
復以中人領使左補闕裴潾諫曰畿内有京兆尹道有¶
觀察使刺史監臨臺又御史為使云云不從(六典以監/察第一御)¶
(史主/郵驛)寶厯二年二月鳳翔置驛三曰渭陽通蜀安途山¶
南新置斜谷路剙驛三曰垂(闕/)武興右界　李渤傳元¶
<pb:KR3k0032_WYG_172-31a>¶
和十三年使潞州言道茀不治詔出飛龍馬數百給畿¶
驛　郭子儀傳乾元元年破賊河上遂朝京師詔百官¶
迎於長樂驛帝御望春樓待之　回紇傳置過郵六十¶
八所(見/上)　孫樵書襃城驛　元稹陽城驛詩南有陽城¶
驛名同陽道州我願避公諱名為避賢郵　韓愈記宜¶
城驛¶
　　　唐兩京館驛　傳驛(又見/上)¶
㑹要開元十六年七月敇傳驛因御史出使察之二十¶
<pb:KR3k0032_WYG_172-31b>¶
五年五月御史鄭審檢校兩京館驛猶未稱使今驛門¶
前十二辰堆即審剙焉乾元元年三月以度支郎第五¶
琦充使大厯五年九月以京兆尹充使十四年九月各¶
以御史知驛遂稱使　桞宗元館驛使壁記曰館驛之¶
制於千里之内尤重自萬年至于渭南其驛六其蔽曰¶
華州其關曰潼關自華而北界于櫟陽其驛六其蔽曰¶
同州其關曰蒲津自灞而南至于藍田其驛六其蔽曰¶
商州其關曰武關自長安至于盩厔其驛十有一其蔽¶
<pb:KR3k0032_WYG_172-32a>¶
曰洋州其關曰華陽自武功西至于好畤其驛三其蔽¶
曰鳳翔其關曰隴關自渭而北至于華原其驛九其蔽¶
曰坊州自咸陽而西至于奉天其驛六其蔽曰邠州由¶
四海之内總而合之以至于關由關之内束而㑹之以¶
至于王都華人夷人徃復而授館者旁午而至傳吏奉¶
符而閱其數縣吏執牘而書其物告至告去之役不絶¶
於道寓望迎勞之禮無曠於日而春秋朝陵之邑皆有¶
傳館其餼饋繕修於是有出納之數考㑹之政大厯十¶
<pb:KR3k0032_WYG_172-32b>¶
四年始令御史為之使俾考其成以質于尚書李月之¶
晦必合其簿書以視等列校其信宿貞元十九年韓泰¶
告于上始鑄使印而正其名　百官志駕部掌傳驛凡¶
三十里有驛驛有長舉天下四方之所達為驛千六百¶
三十九水驛有舟　六典駕部郎中掌天下&KR0019;驛凡三¶
十里一驛(驛有/長)天下凡一千六百三十九所三百六十¶
所水驛一千二百九十七所陸驛八十六所水陸相兼¶
(理道要訣云驛/千三百八十八)　李吉甫傳元和八年(㑹要九/年四月)傳言回¶
<pb:KR3k0032_WYG_172-33a>¶
鶻入冦因請起夏州至天德復驛候十一區以通緩急¶
(舊紀元和八年十一月丙寅/自夏州至豐州初置八驛)¶
　　　唐郵驛條式¶
㑹要貞元八年(舊紀閏/月癸酉)門下省奏郵驛條式應給紙劵¶
　六典之制以監察第二御史主郵驛¶
　　　宋朝都亭驛　班荆館¶
晉天福五年九月戊子改東京上源驛為都亭驛在光¶
化坊舊制待河西蕃部(開寶六年七月辛酉幸都亭驛/八年三月二十六日契丹使来)¶
<pb:KR3k0032_WYG_172-33b>¶
(聘館都亭驛景徳四年二月十/八日宴宗室百官於都亭驛)其後專館契丹使(崇寧/元年)¶
(重修九月/五日畢)又景陽門外有班荆館為迎餞之所(&KR0032;北/驛)紹¶
興十四年五月甲子初建于臨安十二月成以館北使¶
(一云十二年三/月十六日畢功)¶
　　　宋朝禮賔院¶
在歸德坊掌蕃夷朝貢互市興國二年九月勃泥朝貢¶
館於是院舊有蕃譯院景德三年併入熙寧九年四月¶
省禮賔院監官¶
<pb:KR3k0032_WYG_172-34a>¶
唐元和九年六月乙未置禮賓院於長興里之北¶
　　　宋朝客省　四方館¶
志客省使二人(在閤/門西)掌四方諸蕃國朝貢之儀物還則¶
授以賜予詔書四方館使二人(在朝堂/門外)掌通元日冬至¶
朔旦之表章郊祀則定蕃國使陪祠之服位大朝㑹亦¶
如之　紹興四年四月七日詔&KR0032;中書省不&KR0032;臺察五¶
年六月九日詔知閤門事兼客省四方館事(初建炎元/年十二月)¶
(二十一日以西上閤門引進司四方館併歸閤門客省/  先是慶厯四年十一月詔引進使四方館使並兼領)¶
<pb:KR3k0032_WYG_172-34b>¶
(閤門公事元豐七年四月二十二日詔客省/四方館使副官最髙者一員兼領閤門事)¶
　　　景德懷逺驛¶
初周世宗顯德五年五月江南稱藩城東置懷信驛以¶
待其使(四年四月改赤/倉驛為通吴驛)辛丑幸皇朝興國二年八月四¶
日改為都亭驛以館契丹使其諸蕃客使止於公府景¶
德三年十二月辛巳作懷逺驛於汴河北以待南蕃交¶
州西蕃大食龜兹于闐甘州等貢奉客使(䂓度侍衛都/虞候舊廨為)¶
(之在興道坊交初/館契丹後館  趾)祥符六年五月甲寅以驛增修為皇¶
<pb:KR3k0032_WYG_172-35a>¶
姪惟正等南宅　紹興二十五年安南入貢六月九日¶
詔行驛以懷逺為名十一月十六日賜占城使宴享于¶
懷逺驛(先是十四年新祕書省/成以舊省為懷逺驛)二十六年十二月二十¶
七日賜三佛齊使宴于懷逺驛乾道二年八月十一日¶
廢為臺諫廨舍九年十一月一日詔權以貢院為懷逺¶
驛事已依舊¶
　　　祥符都亭西驛¶
舊曰上源西驛在惠寧西坊掌河西蕃部貢奉祥符元¶
<pb:KR3k0032_WYG_172-35b>¶
年改今名　祥符九年四月七日以京城西舊染院為¶
夏州蕃驛　熙寧五年四月乙亥命修都亭驛以待夏¶
使¶
　　　祥符迎鑾驛¶
元年五月九日庚午改鄆州臨酅驛曰迎鑾砂溝驛曰¶
翔鑾六月十四日癸卯改兖州葛石驛曰回鑾知溝驛¶
曰太平¶
　　　熙寧来遠驛¶
<pb:KR3k0032_WYG_172-36a>¶
在崇化坊熙寧三年五月戊午(十九/日)置以待蕃客(以馬/軍都)¶
(虞候舊廨増葺西八年閏四月/十八日詔都亭  驛監官兼領)　紹興六年十月二十¶
四日戊午以廣州奉真觀為来逺驛從舶司之請以備¶
招来諸國貢使¶
　　　熙寧同文館¶
在延秋坊熙寧中置以待髙麗使(舍宇一百/七十八間)七年正月¶
以内臣掌之紹興三年二月四日以髙麗遣使入貢詔¶
葺法慧寺為之旣而不至¶
<pb:KR3k0032_WYG_172-36b>¶
都亭以待大遼都亭西驛以待西蕃阿黎于闐新羅渤¶
海懷遠以待交趾同文以待青唐髙麗¶
　　　元豐樂賓館　通津驛¶
元豐二年明州及定海縣作髙麗貢使館五月二十五¶
日賜名樂賓(亭曰/航濟)四年十月二十一日名滑州新作遼¶
使驛曰通津(初題曰武成/詔改是名)　元祐元年八月二日詔河¶
陽剙修北使驛亭温縣宿頓以至德河陽縣中頓以清¶
沇汜水縣中頓以行慶館為名¶
<pb:KR3k0032_WYG_172-37a>¶
本朝諸路郵傳毎二十五里置一遞役卒十有二人軍¶
興以来凡通蜀道者皆増斥堠遞九里一置其後黄敏¶
行措置江浙荆襄之間舊無斥堠者一切創增　漢唐¶
之興建邸槀街築館鴻臚　以&KR0032;垣覘晉司里覘陳¶
　¶
　¶
　¶
　¶
<pb:KR3k0032_WYG_172-37b>¶
　¶
　¶
　¶
　¶
　¶
　¶
　¶
　玉海卷一百七十二¶
