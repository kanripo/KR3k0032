#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百十九
#+PROPERTY: JUAN 卷一百十九
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百十九
<pb:KR3k0032_WYG_119-1a>¶
欽定四庫全書¶
　玉海卷一百十九¶
　　　　　　　　　　　　宋　王應麟　撰¶
　官制¶
　　官名¶
　論語撰考云黄帝受地形象天文以制官伏羲已前¶
　雖有三名未必具立官位至黄帝名位乃具¶
　　　黄帝官名¶
<pb:KR3k0032_WYG_119-1b>¶
史記官名皆以雲命為雲師　左傳文八年注縉雲黄¶
帝時官名¶
　　　少皥氏官名　炎帝太皥氏　顓頊官名¶
左&KR0019;昭十七年秋郯子來朝公與之宴昭子(叔/孫)問焉曰¶
少皥氏以鳥名官何故也郯子曰吾祖也我知之昔黄¶
帝以雲紀故為雲師而雲名(注黄帝姬姓之祖也黄帝/受命有雲瑞故以雲紀事)¶
(百官師長皆以雲名號縉雲氏盖一官也青應劭曰黄/帝受命有雲瑞故以雲紀事也故春官為  雲夏官為)¶
(縉雲秋官為白雲冬官為黒雲中官為黄雲正義服䖍/注同  張晏曰黄帝有景雲之應  史記正義黄帝置)¶
<pb:KR3k0032_WYG_119-2a>¶
(五官/見後)炎帝氏以火紀故為火師而火名(注炎帝神農氏/姜姓之祖也亦)¶
(有火瑞以火紀事名百官為應劭曰春官為大火夏官/為鶉火秋官為西火冬官  北火中官為中火服䖍注)¶
(同火張晏曰/有  星之瑞)共工氏以水紀故為水師而水名(注共工/以諸侯)¶
(覇有九州在神農前太皥後受水瑞以水名官服/䖍曰春官為東水夏南秋西冬北中官為中水)大皥¶
氏以龍紀故為龍師而龍名(注大皥伏羲氏風姓之祖/也有龍瑞故以龍命官)¶
(應劭曰春官為青龍夏官為赤龍秋官為白龍冬官為/黒龍中官為黄龍服䖍注同  張晏曰神龍負圖而至)¶
(方春秋正義曰此皆虚而不經五少皥不以五/  名官焉知彼四代皆以四時  方名官焉)我髙祖¶
少皥摯之立也鳯鳥適至故紀於鳥為鳥師而鳥名鳯¶
<pb:KR3k0032_WYG_119-2b>¶
鳥氏厯正也(注鳯鳥知天時故以名厯正之官/正義厯正主治厯數主天時之官)&KR0007;鳥氏¶
司分者也(&KR0007;鳥燕也以春/分來秋分去)伯趙氏司至者也(伯趙伯勞/也以夏至)¶
(鳴冬/至止)青鳥氏司啟者也(青鳥鶬鷃也以/立春鳴立夏止)丹鳥氏司閉者¶
也(丹鳥鶩雉也以立秋來立冬去入大水為蜃上四鳥/皆厯正之屬官正義分至啟閉立四官使主之鳯皇)¶
(氏為/之長)祝鳩氏司徒也(祝鳩䳡鳩也䳡鳩孝/故為司徒主教民)瞗鳩氏司馬¶
也(瞗鳩王鳩也鷙而有/别故為司馬主法制)鳲鳩氏司空也(鳲鳩鴶鵴也鳲/鳩平均故為司)¶
(空平/水土)爽鳩氏司寇也(注爽鳩鷹也鷙故為司寇主盜賊/  昭二十年齊晏子曰昔爽鳩氏)¶
(始居/此地)鶻鳩氏司事也(注鶻鳩鶻鵰也春來冬去故為/司事正義司事謂營造之事)五¶
<pb:KR3k0032_WYG_119-3a>¶
鳩鳩民者也(注鳩聚也治民上聚故以鳩為名事/五官之名與曲禮同但司士為司)五雉¶
為五工正(注五雉雉有五種西方曰鷷雉東方曰鶅雉/南方曰翟雉北方曰鵗雉伊洛之南曰翬雉)¶
(正義賈逵云鷷雉攻木之工鶅雉搏埴之工翟/雉攻金之工鵗雉攻皮之工翬雉設五色之工)利器用¶
正度量夷民者也(雉夷也/夷平也)九扈為九農正(注扈有九種/也春扈鳻鶞)¶
(夏扈竊&KR0007;秋扈竊藍冬扈竊黄棘扈竊丹行扈唶唶宵/扈嘖嘖桑扈竊脂老扈鷃匕以九扈為九農之號各隨)¶
(其宜以教民事昊晏子春秋曰爽/鳩氏始封此少  氏之農正也)扈民無淫者也(注扈/止也)¶
(止使不/淫放)自顓頊以來不能紀逺乃紀於近為民師而命¶
以民事則不能故也仲尼聞之見於郯子而學之曰天¶
<pb:KR3k0032_WYG_119-3b>¶
子失官學在四夷(注於是仲尼年二十八聖人無常師/正義厯正及司徒司空工農之屬皆)¶
(以後代之官所掌之事託/言之言如今之此官也)¶
汲冡周書黄帝乃命少昊請司馬鳥師以正五帝之官¶
　周禮疏易通卦驗云天地成位君臣道生君有五期¶
輔有三名注三名公卿大夫政教君臣起自人皇之世¶
至伏羲因之故文耀鈎云伏羲作易名官者也論語撰¶
考云云云　左傳服䖍注春官為木正夏官為火正秋¶
官為金正冬官為水正中官為土正髙辛氏因之　唐¶
<pb:KR3k0032_WYG_119-4a>¶
氏系表少昊氏以烏鳥名官以世功命氏(烏氏/)¶
　　　堯官名　六官¶
周禮疏堯舜官號稍改堯典乃命羲和注云堯育重黎¶
之後羲和氏之子使掌舊職天地之官亦紀於近命以¶
民事其時官名盖曰稷司徒是天官稷也地官司徒也¶
又云命羲和仲叔使分主四方注仲叔亦羲和之子堯¶
既分隂陽四時又命四子為之官掌四時者字曰仲叔¶
則掌天地者其曰伯乎是有六官分命仲叔注云官名¶
<pb:KR3k0032_WYG_119-4b>¶
盖春為秩宗夏為司馬秋為士冬為共工通稷與司徒¶
是六官之名鄭&KR0007;分隂陽為四時者分髙辛時重黎之¶
天地官使兼主四時耳共工注水官也堯天官為稷又¶
司徒士此三官是堯時事舜述前功秩宗舜時官也唯¶
無夏官之名夏&KR0019;云司馬在前則羲叔為夏官是司馬¶
也鄭云初堯冬官為共工舜舉禹治水堯知其必成功¶
故改命司空以官名寵異之非常官也至禹登百揆之¶
任捨司空之職為共工與虞垂益是也始羲和之時主¶
<pb:KR3k0032_WYG_119-5a>¶
四岳者謂之四伯後分至八伯堯初天官為稷至試舜¶
謂之百揆舜命禹為之即天官也(以稷為天官羲叔/為夏官共為六官)¶
通典舜為六官以主天地四時注崔靈恩曰重黎世掌¶
天地號羲和堯置天地四時之官復羲和職掌天地又¶
命仲叔使主四時為六卿舜改地官曰司徒秋官為士¶
冬官為司空春官為秩宗¶
　　　唐虞建官　設官分職¶
書周官唐虞稽古建官惟百内有百揆四岳外有州牧¶
<pb:KR3k0032_WYG_119-5b>¶
侯伯夏商官倍疏百揆為羣官之首立一人四岳内典¶
四時之政外主方岳之事立四人牧一州之長侯伯五¶
國之長各監所部之國外内置官各有所掌百揆四岳¶
象天之有五行少昊立五鳩氏顓頊已來立五行之官¶
其數亦有五　魏志王肅上疏唐虞設官分職申命公¶
卿各以其事惟龍為納言猶今尚書也¶
　　　周定官分職¶
禮設官分職疏設天地四時之官官各有主　漢地理¶
<pb:KR3k0032_WYG_119-6a>¶
志周既克商監于二代而損益之定官分職　後百官¶
志周公作周官分職著名法度相持　周官正義周禮¶
每官言人之員數及職掌立其定法授之成王立三公¶
九卿是設官也各言所掌是分職也　書召詔王先服¶
殷御事比介于我有周御事注有周治事之臣¶
左&KR0019;襄十五年春官師從單靖公逆王后于齊注¶
官師劉夏也天子官師非卿也　楚語伍舉曰天子¶
以公侯為官正以伯子男為師旅　詩鹿鳴箋周行¶
<pb:KR3k0032_WYG_119-6b>¶
周之列位也　左&KR0019;王及公侯伯子男甸采衛大夫各¶
居其列所謂周行也¶
　　　周秩官¶
禮司闗凡四方賔客敂闗則為之告注鄭司農説以國¶
語曰周之秩官有之曰敵國賔至闗尹以告行理以節¶
逆之　周語單襄公吿定王曰周之秩官有之曰敵國¶
賔至闗尹以告行理(小行/人)以節逆之候人為導卿出郊¶
勞門尹(司/門)除門宗祝(宗祝/大祝)執祀司里授館司徒具徒司¶
<pb:KR3k0032_WYG_119-7a>¶
空視塗司寇詰姦虞人入材甸人積薪火師監燎水師¶
監濯膳宰致餐廩人獻餼司馬陳芻工人展車百官官¶
以物至賔入如歸其貴國之賔至則以班加一等益䖍¶
至於王使則皆官正涖事上卿監之若王廵守則君親¶
監之注秩官周常官篇名(又引夏令時儆/周制先王之令)　亢倉子政¶
道篇周之秩官云人强勝天注周書篇　小宰官府六¶
叙注叙秩次也謂先尊後卑　典命注命謂王遷秩¶
羣臣之書¶
<pb:KR3k0032_WYG_119-7b>¶
晉文公作執秩正其官(主爵秩/之官也)　鄭子産曰文公之為¶
盟主也司空以時平易道路圬人以時塓館宫室諸侯¶
賔至甸設庭燎僕人巡宫車馬有所賔從有代巾車脂¶
轄&KR0032;人牧圉各瞻其事百官之屬各展其物　師服曰¶
天子建國諸侯立家卿置側室大夫有貳宗士有&KR0032;子¶
弟庶人工商各有分親皆有等衰　衛武公位宁有官¶
師之典¶
　　　周官政¶
<pb:KR3k0032_WYG_119-8a>¶
史記周公世家成王在豐天下已安周之官政未次序¶
周公作周官别其宜作立政以便百姓¶
　　　周官政法¶
隋志漢時有李氏得周官周官盖周公所制官政之法¶
上於河間獻王　文選王融策秀才文周官三百漢¶
位兼倍注漢書曰秦立百官漢因循不革自佐史¶
至丞相十二萬三百八十五人今云兼倍略言之¶
耳¶
<pb:KR3k0032_WYG_119-8b>¶
　　　漢中六年官名¶
史記景帝紀中六年四月更命廷尉為大理将作少府¶
為大匠主爵中尉為都尉長信詹事為長信少府将行¶
為大長秋大行為行人奉常為太常典客為大行治粟¶
内史為大農(表在後/元年)以大内為二千石置左右内官屬¶
大内(漢百官表中六年/太祝更名祠祀)　漢書景紀中六年十二月改¶
諸官名定鑄錢偽黄金棄市律(紀又云中二年春二月/有大鴻臚大行顔師古)¶
(注以為表誤云中六年更名大行令武太初元/年更名大鴻臚劉原父以為追舉最後官名)　百官¶
<pb:KR3k0032_WYG_119-9a>¶
公卿表景帝初更衛尉為中大夫令二年令内史置左¶
右中二年更郡守尉曰太守都尉中五年令諸侯王不¶
得復治國天子為置吏改丞相曰相省御史大夫廷尉¶
少府宗正博士官大夫謁者郎諸官長丞皆損其員後¶
元年復衛尉之名治粟内史更名大農令(餘同/史記)¶
史記禮書髙祖襲秦故自天子稱號下至佐僚及官室¶
官名少所變改　賈誼&KR0019;為官名悉更奏之文帝未皇¶
也¶
<pb:KR3k0032_WYG_119-9b>¶
　　　漢太初官名¶
武帝紀太初元年夏五月正厯定官名(劉歆議武帝建/封禪殊官號存)¶
(周/後)　表更祠祀曰廟祀郎中令曰光禄勲中大夫為光¶
禄大夫家馬為挏馬大行令為大鴻臚行人為大行令¶
大農令為大司農考功室為考功左弋為佽飛(韓非子/衛人有)¶
(佐弋/者)居室為保宫甘泉居室為昆臺永巷為掖庭中尉¶
為執金吾東園主章為木工右内史為京兆尹左内史¶
為左馮翊主爵中尉為右扶風(諸侯王大/僕改曰僕)初置則太常¶
<pb:KR3k0032_WYG_119-10a>¶
之太卜光禄之羽林(建章/營騎)太僕之路軨鴻臚之别火¶
建元二年省太尉明年置期門又明年復廷尉自是増¶
益若五經博士大司馬司直諌大夫水衡部刺史三輔¶
都尉其後置司&KR0032;遣直指曰屬國搜粟農奉車駙馬以¶
命都尉之官曰中壘屯騎歩兵越胡騎長水射聲虎賁¶
䕶羌以命校尉之官(大事記曰入校尉奉車駙馬/農都尉皆武帝初置不載年)¶
　　　漢復官名　漢官威儀¶
光武紀光武行司&KR0032;校尉時三輔吏士東迎更始見諸¶
<pb:KR3k0032_WYG_119-10b>¶
将過皆冠幘而服婦人之衣諸于綉镼莫不笑之及見¶
司&KR0032;僚屬皆歡喜老吏或垂涕曰不圖今日復見漢官¶
威儀由是識者皆屬心焉光武持節北渡河鎮慰州郡¶
考察黜陟如州牧行部事輒平遣囚徒除王莽苛政復¶
漢官名吏人喜悦争持牛酒遺勞　前百官表(兼王/莽&KR0019;)秦¶
立百官之職漢因循不改明簡易隨時宜也王莽慕從¶
古官而吏民弗安(元始四年冬更公卿大夫/八十一元士官名位次)改太常曰¶
秩宗廷尉曰作士并宗正於秩宗改少府曰共工水衡¶
<pb:KR3k0032_WYG_119-11a>¶
曰予虞改大農曰羲和後更為納言大鴻臚曰典樂光¶
禄曰司中太僕曰太馭衛尉曰大衛執金吾曰奮武中¶
尉曰軍正改郡太守曰大尹都尉曰大尉縣令長曰宰¶
御史曰執法後又置卒正連率　耿純&KR0019;謁光武於邯¶
鄲退見官屬将兵法度不與他将同遂自結納　郎顗¶
&KR0019;陽嘉二年顗言七事漢興以來三百三十九嵗官名¶
稱號輿服器械宜有所更¶
　　　漢百官簿　置官本末¶
<pb:KR3k0032_WYG_119-11b>¶
百官志班固著百官公卿表記漢承秦置官本末訖于¶
王莽差有條貫然皆漢武奢廣之事又職分未悉世祖¶
節約之制宜為常憲故依其官簿粗注職分以為百官¶
志注曰百官簿　劉昭補志序司馬續書總為八志律¶
厯之篇仍乎洪邕所作車服之本即依董蔡所立儀祀¶
得於往記百官就乎故簿　安帝紀延光元年八月己¶
亥詔三公中二千石舉刺史令長相視事一嵗以上至¶
十嵗清白愛利能敕身率下者無拘官簿注謂不拘常¶
<pb:KR3k0032_WYG_119-12a>¶
牒也　翟方進&KR0019;陳咸逢信官簿皆在方進之右及御¶
史大夫缺而方進得之¶
漢官多襲秦舊上自三公九卿内則中尉将作詹事将¶
行典屬國主爵䕶軍博士僕射與侍中等之加官外則¶
爵二十級監御史郡守尉闗都尉縣令長與游徼嗇夫¶
之小吏皆秦置漢因者也官名改於景帝之六年増置¶
於建元之後定於太初之元司直以佐丞相司&KR0032;以察¶
中都五經博士諫大夫大卜路軨别火列于九卿之屬¶
<pb:KR3k0032_WYG_119-12b>¶
水衡捜粟奉車駙馬三輔農屬國列于都尉之職期門¶
營騎之設八校直指之置大司馬之冠将軍内史主爵¶
之更三輔監御史之改十三部刺史廷平都䕶肇于地¶
節戊己校尉尚書五人昉于初元建始或以太師太保¶
冠司馬将軍或以司徒司空易丞相御史皆西都初置¶
者也太傅師保之法乎古司&KR0032;内史将軍之仍乎周¶
　　　漢五曹官制¶
前志隂陽家五曹官制五篇漢制似賈誼所條　賈誼¶
<pb:KR3k0032_WYG_119-13a>¶
傳以為漢興二十餘年宜定官名興禮樂廼草具其儀¶
法為官名悉更奏之文帝謙遜未皇也　丙吉傳召東¶
曹案邊長吏瑣科條其人張晏注瑣録也¶
　　　漢官篇　舊制儀品¶
隋志漢官解詁三篇漢新汲令王隆撰胡廣注(唐志/三卷)¶
後百官志世祖中興務從節約并官省職故新汲令王¶
隆作小學漢官篇諸文倜説較畧不究注按胡廣注隆¶
此篇其論之注曰前安帝時越騎校尉劉千秋校書東¶
<pb:KR3k0032_WYG_119-13b>¶
觀樊長孫與書曰宜撰次依擬周禮定位分職劉君甚¶
然其言與郎中張平子參議未定㑹劉君遷為宗正衛¶
尉平子為尚書郎太史令各務其職未暇恤也至順帝¶
時平子為侍中典校書方作周官解説乃欲以漢次述¶
漢事㑹遷河間相遂莫能立顧見新汲令王文山小學¶
漢官篇畧道公卿内外之職旁及四夷博物條暢足知¶
舊制儀品聊集所宜為作詁解各隨其下綴續其事(隆/馮)¶
(翊人建武中著詩賦/銘書凡二十六篇)¶
<pb:KR3k0032_WYG_119-14a>¶
　　　漢官儀¶
應劭&KR0019;建安二年時遷都於許舊章湮没劭乃綴緝所¶
聞著漢官禮儀故事凡朝廷制度百官典式多劭所立¶
又論當時行事著中漢輯序撰風俗通以辨物類名號¶
釋時俗嫌疑凡所著述百三十六篇(詳見/禮制)　隋志應劭¶
漢官儀十卷(唐志/同)又有應劭注漢官五卷韋昭官儀職¶
訓一卷亡(漢志注多引漢官/儀又有漢書目録)　中興書目一卷載光武¶
以來三公百官名氏爵里　今漢官儀存一卷李&KR0811;補¶
<pb:KR3k0032_WYG_119-14b>¶
續一卷¶
　　　漢官典儀¶
唐志蔡質漢官典儀一卷　隋志漢官典職儀式選用¶
二卷漢衛尉蔡質撰　蔡邕&KR0019;注質字子文著漢職儀¶
邕之叔父　唐志丁孚漢官儀式選用一卷¶
　　　漢永元置官¶
和帝紀永元二年二月己亥復置西河上郡屬國都尉¶
官三年十二月復置西域都䕶騎都尉戊己校尉官九¶
<pb:KR3k0032_WYG_119-15a>¶
年十二月己丑復置若盧獄官十年九月庚戌復置廩¶
犧官十一年四月己巳復置右校尉官(在西河/鵠澤)十四年¶
五月丁未初置象林将兵長史官是嵗初復郡國上計¶
補郎官十五年七月丙寅復置涿郡故安鐵官十六年¶
十二月復置遼東西部都尉官¶
　　　漢官列職¶
續志注臣昭曰凡漢官所載列職人數今悉以注雖頗¶
為繁盖周禮列官陳人役於前宏模不可闕也　始於¶
<pb:KR3k0032_WYG_119-15b>¶
太傅次太尉司徒司空次将軍九卿自太常至少府次¶
執金吾太子太傅少傅大長秋将作大匠城門校尉北¶
軍中候司&KR0032;校尉河南尹三輔州郡縣郡亭里匈奴中¶
郎将烏桓校尉䕶羌校尉次王國宋衛國列侯闗内侯¶
四夷國終於百官奉(凡五/卷)漢宫所載太常以下員吏之¶
數(見九/卿類)官數(見省/官類)¶
　　　漢官名秩簿¶
前百官表注師古曰漢官名秩簿云斗食月奉十一斛¶
<pb:KR3k0032_WYG_119-16a>¶
佐史月奉八斛　後禮志注漢官名秩曰賜司徒司空¶
帛四十匹九卿十五匹又曰大将軍三公臘賜云云　官¶
志注引應劭漢官名秩丞皆選孝㢘郎又引晉公卿禮¶
秩荀綽晉百官表注¶
　　　漢百官典式¶
見官儀¶
　　　漢百官表　晉百官表注¶
中興書目東漢百官表一卷不知作者紀建武至建安¶
<pb:KR3k0032_WYG_119-16b>¶
三公百官罷免月日　隋志晉荀綽百官表注十六卷¶
(後漢志注/多引之)¶
　　　魏官儀　魏晉官品令　齊職儀　梁職官要¶
　　　録¶
隋志梁有荀攸魏官儀一卷(南齊志今有魏氏官/儀魚豢中外官名)徐宣¶
瑜晉官品一卷晉百官儀服録五卷大興二年定官品¶
事五卷百官品九卷亡　晉志案魏晉官品令又有禁¶
防御史第七品　隋志齊職儀五十卷長水校尉王珪¶
<pb:KR3k0032_WYG_119-17a>¶
之撰(永明九年其子顥/上之詔付祕閣)宋職官記九卷(亡/)　書目梁陶¶
彦藻撰職官要録隋唐志皆云三十卷今殘缺後求得¶
七卷又有補遺十八卷與前七卷首尾互見(唐志三/十六卷)郎¶
楚之隋官序録十二卷　魏咸熙元年七月晉文王奏¶
尚書僕射裴秀議官制大保鄭冲總裁始建五等爵¶
秀&KR0019;云改官制議五等之爵　漢百官志注引劉劭爵¶
制¶
　　　晉百官名¶
<pb:KR3k0032_WYG_119-17b>¶
隋志魏晉百官名五卷晉百官名三十卷　唐志陸機¶
晉百官名三卷晉官屬名四卷晉過江人士目一卷¶
六典注引元康百官名　文選注引晉百官名　世説¶
注引晉東宫官名¶
　　　晉官品令¶
後魏禮志案晉官品令所制九品皆正無從故以第八¶
品凖古下士今皇朝官令皆有正從(劉芳/議)　晉志魏晉¶
官品令又有禁防御史第七品¶
<pb:KR3k0032_WYG_119-18a>¶
　　　元魏職員令¶
後魏書太和十五年十一月乙亥定官品十七年六月¶
乙巳作職員令二十一卷行之十九年十二月乙未朔¶
見羣臣於光極堂宣下品令為大選之始(唐志魏官/品令一卷)¶
通典後周酌周禮建六官　隋書大業三年始行新令¶
有三臺五省五監十二衛十六府　唐志有隋所有而¶
唐廢之者謁者臺内謁者局諸衛察非掾都督府典籖¶
之屬有隋所廢而唐復置者三師左右司郎散騎常侍¶
<pb:KR3k0032_WYG_119-18b>¶
殿内侍御史詹事府之類¶
　　　唐武徳官名定令¶
舊職官志髙祖發跡太原官名皆依隋舊(元年改納言/殿中置諌議)¶
(廢越騎歩兵二年置宗師三年改侍中中書省四/年改祕書少監著作局太史局五年改左右衛等)武徳¶
七年(通鑑/三月)定令以太尉司徒司空為三公尚書中書門¶
下祕書殿中内侍為六省次御史臺次太常至太府為¶
九寺次将作監次國子學次天䇿上将府次左右衛左¶
右驍騎左右領軍左右武候左右監門左右屯左右府¶
<pb:KR3k0032_WYG_119-19a>¶
為十四衛府東宮置三師三少詹事府門下典書兩坊¶
次内坊次家令率更僕三寺次左右衛率府至左右内¶
率府為十率府王公以下置府佐國官公主置邑司並¶
為京職事官(通鑑/云云)州縣鎮戍岳瀆闗津為外職事官又¶
以開府儀同至将仕郎二十八階為文散官驃騎大将¶
軍至陪戎校尉三十一階為武散官上柱國至武騎尉¶
十二等為勲官輔國至游擊十将軍為散號将軍以加¶
武士之無職事者九年(六月/乙酉)罷天䇿上将軍府武徳九¶
<pb:KR3k0032_WYG_119-19b>¶
年頒令定用上柱國至武騎尉凡十二等起正二品至¶
從七品十二轉(武徳七年正月置大中正二月/戊午改大總管為大都督府)武徳令¶
唯有公侯伯子男爵貞觀十一年加封國之稱又武徳¶
令禮部次吏部兵部次之民部次之武徳令御史中丞從¶
五品吏部郎中正五品上諸司郎中正五品上祕書丞¶
正五品諸陵令從七品萬年長安令從五品中下州刺¶
史正四品下州刺史從四品上上州别駕正五品上門¶
下省武徳定令侍郎正三品中書門下侍郎同尚書侍¶
<pb:KR3k0032_WYG_119-20a>¶
郎正四品給事郎曰給事中左散騎常侍為加官¶
　　　唐貞觀改定官名令¶
唐志貞觀元年改國子學為國子監分将作監為少府¶
監通為三監十一年改令置太師太傅太保為三師其¶
三公以下六省一臺九寺三監十二衛東宫諸司並從¶
舊令又改以光禄大夫為從二品云云至朝散大夫為五¶
品下其六品下惟通議郎為奉議更置驃騎大将軍為¶
從一品又置昭武振威致果翊麾宣節禦武仁勇陪戎¶
<pb:KR3k0032_WYG_119-20b>¶
八校尉為六品已下武散官又貞觀令以職事髙者為¶
守卑者為行　五代㑹要云唐初定官品令¶
　　　唐官著令　唐官定制¶
志太宗省内外官定制為七百三十員曰吾以此待天¶
下賢才足矣然是時已有員外置其後又有特置同正¶
員至於檢校兼守判知之類皆非本制又有置使之名¶
或因事而置事已則罷或遂置而不廢其名類繁多莫¶
能徧舉　通典貞觀六年大省内官凡文武定員六百¶
<pb:KR3k0032_WYG_119-21a>¶
四十有三而已　通鑑上謂房&KR0007;齡曰官在得人不在¶
員多命&KR0007;齡併省留文武總六百四十三員　曹確&KR0019;¶
咸通中優人李可及為威衛将軍確曰太宗著令文武¶
官六百四十三謂房&KR0007;齡曰朕設此待天下賢士工商¶
雜流拔出等夷止當厚給以財不可假以官與賢者比¶
肩立同坐食也(見政/要)　舊史曹確&KR0019;確執奏曰臣覽¶
貞觀故事太宗初定官品令文武官共六百四十三員¶
　貞觀政要元年量定員位所置文武總六百四十員¶
<pb:KR3k0032_WYG_119-21b>¶
　㑹要貞觀中太宗定制内侍省不置三品官¶
　　　唐龍朔官名¶
紀龍朔二年二月甲子大易官名　志龍朔二年改尚¶
書省曰中臺廢尚書令尚書曰太常伯侍郎曰少常伯¶
左右僕射曰左右匡政龍朔元年改左右丞曰左右肅¶
機郎中曰左右承務諸司郎中曰大夫改吏部曰司列¶
主爵曰司封考功曰司績(㑹要作/二年)司勲郎中為司勲大¶
夫二年改户部為司元度支為司度金部為司珍倉部¶
<pb:KR3k0032_WYG_119-22a>¶
為司庾禮部曰司禮祠部曰司禋膳部曰司膳(㑹要主/客曰司)¶
(蕃志/無)兵部曰司戎職方曰司城駕部曰司輿庫部曰司¶
庫刑部曰司刑都官曰司僕比部曰司計司門曰司闗¶
工部曰司平屯田曰司田虞部曰司虞水部曰司川門¶
下省曰東臺侍中曰左相黄門侍郎曰東臺侍郎左右¶
散騎常侍曰左右侍極諫議大夫曰正諫大夫起居郎¶
舍人曰左右史元年改中書省曰西臺中書令曰内史¶
(㑹要中書侍郎曰西臺侍郎/並作二年志無改侍郎事)元年置監察御史裏行二¶
<pb:KR3k0032_WYG_119-22b>¶
年改祕書省曰蘭臺監曰太史少監曰侍郎丞曰大夫¶
祕書郎曰蘭臺郎著作局曰司文局著作郎曰郎中佐¶
郎曰司文郎太史局曰祕書閣局令曰祕書閣郎中殿¶
中省曰中御府監曰大監丞曰大夫尚食局曰奉膳尚¶
藥局曰奉醫局尚衣局曰奉冕局尚舍局曰奉扆局尚¶
乘局曰奉駕局尚輦局曰奉轝局内侍監曰内侍省(内/官)¶
(置贊徳承閨宣/儀承㫖至侍中)御史臺曰憲臺大夫曰大司憲中丞曰¶
司憲大夫太常寺曰奉常寺九卿皆曰正卿少卿曰大¶
<pb:KR3k0032_WYG_119-23a>¶
夫光禄寺曰司宰衛尉寺曰司衛宗正寺曰司宗太僕¶
寺曰司馭(大僕事志作永徽/中㑹要云龍朔)大理寺曰詳刑鴻臚寺曰¶
同文(㑹要曰/司賔)司農寺曰司稼大府寺曰外府國子監曰¶
司成館祭酒曰大司成司業曰少司成博士曰宣業少¶
府監曰内府監将作監曰繕工監大匠曰大監少匠曰¶
少監都水監曰司津監使者曰監左右衛府驍騎府武¶
衛府皆省府字左右威衛曰左右武威衛左右領軍曰¶
左右戎衛左右侯衛曰左右金吾衛左右監門府曰左¶
<pb:KR3k0032_WYG_119-23b>¶
右監門衛左右千牛府曰左右奉宸衛後又曰左右千¶
牛衛詹事府曰端尹府詹事曰端尹少詹事曰少尹門¶
下坊曰左春坊左庶子曰左中䕶中允曰左賛善大夫¶
司議郎分左右置左右諭徳各一人改司經局曰桂坊¶
(改司經局/志作三年)典膳監曰内直監曰内直郎副監曰丞齋帥¶
局曰典設局齋帥曰郎典書坊曰右春坊右庶子曰右¶
中䕶中舍人曰右賛善大夫舍人曰司議郎家令寺曰¶
宫府寺家令曰大夫率更寺曰司更寺令曰司更大夫¶
<pb:KR3k0032_WYG_119-24a>¶
僕寺曰馭僕寺僕曰大夫左右衛率府曰左右典戎衛¶
左右宗衛率府曰左右司率府左右虞候率府曰清道¶
衛内率府曰奉裕衛監門率府曰崇掖衛　帝之初即¶
位也改民部為户部治書侍御史曰中丞治禮郎曰奉¶
禮郎永徽三年改中郎将曰旅賁郎郎将曰翊軍郎又¶
廢諸衛長史而置司馬改太子中允曰内允中舍人曰¶
内舍人兩都尹為長史顯慶二年分散騎常侍為左右¶
改青城宫監為東都苑監三年廢書律筭學五年改左¶
<pb:KR3k0032_WYG_119-24b>¶
右府曰左右千牛府逮于龍朔之元乃改左右肅機承¶
務及大夫之名又更司列司封司績及西臺内史之號¶
置監察御史裏行之職　舊紀龍朔二年二月甲子改¶
京諸司及百官名又改六宫内職名　尚書門下曰中¶
臺東臺其屬則有匡政常伯左相侍極正諌左史之稱¶
御史祕書曰憲臺蘭臺其屬則有大司憲大夫太史司¶
文祕書之號司元司度司珍司庾禮禋膳蕃戍城輿庫¶
刑僕計闗平田虞川而諸司之名改焉奉常司宰司衛¶
<pb:KR3k0032_WYG_119-25a>¶
司宗司馭詳刑司文司稼迄于外府而九寺之名改焉¶
自奉膳至奉輿是為中御府之屬自賛徳至侍巾是為¶
内官之級監則内府繕工司津而司成館有司成宣業¶
之名衛則左右驍武威戎金吾而又増監門奉宸之職¶
端尹春坊中䕶賛善諭徳之有其官左右司議内直典¶
設之有其職宫府至馭僕司更寺典戎至崇掖為十率¶
又所以易儲官之名也　紀咸亨元年十一月庚寅復¶
官名而營繕監領軍衛又是嵗之所改(咸亨元年改繕/工曰營繕戎衛)¶
<pb:KR3k0032_WYG_119-25b>¶
(曰領/軍)　武后紀光宅元年九月甲寅大易官名(志文明/元年即)¶
(光宅/元年)　尚書省曰文昌臺而易天地春夏秋冬之官侍¶
中曰納言而又更鳯閣内史之號御史曰肅政臺分左¶
右而置殿中裏行之職司禮司膳司衛司屬司僕司刑¶
司賔司府以易九寺之名武威(驍/)鷹&KR0045;(武/)豹韜(威/)玉鈐¶
(領/軍)以易諸衛之名太史局曰渾天監詹事府曰宫尹府¶
至於左史符寳郎改於天授延載元年習藝館之改太¶
史局之復保章正靈臺郎中臺之改又見於如意之元¶
<pb:KR3k0032_WYG_119-26a>¶
及長安之二年三年先是垂拱元年改都臺鸞臺麟臺¶
司宫臺之名成均水衡尚方監之職司封珍羞之號(在/光)¶
(宅/後)¶
　　　唐開元刋定職次　開元格令¶
通典開元二十五年刋定職次著為格令盖尚書省以¶
統㑹衆務舉持繩目門下省以侍從獻替規駁非宜中¶
書省以獻納制冊敷&KR0045;宣勞祕書省以監録圖書殿中¶
省以供修膳服内侍省以承㫖奉引(凡六/省)御史臺以肅¶
<pb:KR3k0032_WYG_119-26b>¶
清僚庶九寺五監以分理羣司六軍十二衛(左右衛驍/衛威衛領)¶
(軍金吾監門千/牛為十六衛)以嚴其禁禦一詹事府二春坊三寺十¶
率俾乂儲宫牧守督䕶分臨畿服設官以經之置使以¶
緯之自六品以下率由選曹居官者以五嵗為限於是¶
百司具舉庶績咸理亦一代之制焉注此格皆武徳貞¶
觀之舊制永徽初已詳定之至開元二十五年再刋定¶
焉二十一年又省文武六品以下三百餘員　舊志侍¶
中中書令吏部尚書舊班在左相上開元令移在下太¶
<pb:KR3k0032_WYG_119-27a>¶
子賔客舊兼無品開元令定入官品御史大夫舊班在¶
祕書監九卿下開元令移在上大都䕶府副都䕶舊正¶
四品上開元令加入從三品黄門侍郎中書侍郎舊正¶
四品下開元令加入上階大理正太常丞太史令舊正¶
六品上開元令改從五品下下牧丞武徳令正¶
八品開元前令有沙苑丞　通鑑開元五年九¶
月復舊官名令史官隨宰相入侍羣臣對仗奏¶
事¶
<pb:KR3k0032_WYG_119-27b>¶
　　　唐官制名號禄秩　品爵勲階¶
志唐之官制名號禄秩雖因時増損而大抵皆沿隋故¶
其官司之别曰省曰臺曰寺曰監曰衛曰府各統其屬¶
以分職定位其辨貴賤叙勞能則有品有爵有勲有階¶
以時考覈而升降之所以任羣才治百事其為法則精¶
而宻其施於事則簡而易行由職有常守而位有常員¶
也唐之盛時其制如此　陸贄&KR0019;贄曰按甲令有職事¶
官有散官有勲官有爵號其賦事受俸者惟職事一官¶
<pb:KR3k0032_WYG_119-28a>¶
以敘才能以位勲徳所謂施實恵而寓虚名也勲散爵¶
號止於服色資䕃以馭崈貴以甄功勞所謂假虚名而¶
佐實利者也逆羯亂中原遣戍嵗増䇿勲日廣財賦不¶
足供賜而職官之賞興職員不足容功而散試之號行¶
　　　唐官名増損¶
志唐之官制名號禄秩雖因時増損而大抵皆沿隋云¶
以官名之更易言之若侍内為納言殿中監為殿中省¶
殿内侍御史曰殿中将作令少曰大匠少匠鷹&KR0045;郎将¶
<pb:KR3k0032_WYG_119-28b>¶
曰軍頭又改驃騎将軍鷹擊曰府副又改車騎将軍功¶
義良曹曰親勲翊衛太守曰刺史賛治丞曰治中别駕¶
州主簿曰録事參軍縣書佐曰尉九減宫有監則武徳¶
初元也諸司郎中員外之改禮部主客工部之更納言¶
為侍中(紀三月/庚午)給事郎為給事中内書省曰中書省内¶
史令曰中書令内充管記曰中舍人舍人則三年也通¶
事謁者曰舍人祕書少令曰少監著作曹太史監曰局¶
長秋監曰内侍監内承奉承直曰内常侍給事選部曰¶
<pb:KR3k0032_WYG_119-29a>¶
吏部及左右驍威領軍三率中郎将等之改則四年五¶
年七年也功曹司功以下書佐曰參軍修文館曰&KR0042;文¶
則武徳中及九年也中允河隄謁者改於正觀初國子¶
監改於二年互市都水監弩甲坊改於六年折衝果毅¶
都尉改於十年民部為户部治禮為奉禮治中别駕為¶
司馬為長史改於髙宗之初(龍朔咸/亨見上)神龍元年二年館¶
有昭文修文之名景雲二年監復渾儀之號又改左春¶
坊諸王傅之稱祕書省復於太極元年胄曹復於延和¶
<pb:KR3k0032_WYG_119-29b>¶
元年丞相黄門紫微監令(紀十二/月庚寅)符寳珍羞兩都尹司¶
録改於開元元年中書門下侍中復於五年九月壬寅¶
&KR0042;文館復於七年太史監改於二年至十四年而復為¶
局翰林有供奉至二十六年而改為學士天寳元年復¶
僕射太史監之官而左右相門下侍郎太守皆改於舊¶
(紀二月/丙申)十一載改八部名十三載改内侍曰少監乾元¶
元年改黄門侍郎司天臺觀察處置使之名大厯二年¶
五年復門下中書侍郎之名開成元年改奉諸王講讀¶
<pb:KR3k0032_WYG_119-30a>¶
之名乃若太子正書曰正字司府令曰家令宫門衛曰¶
監門率皆不載其年　以官名之増置言之若諫議大¶
夫詹事府武器百工監經學博士助教雍州牧邊要地¶
總管則武徳初元所置也州之宗師十二軍之将軍門¶
下之修文館典儀門僕八百人畨上大中正則二年四¶
年五年七年所置也諸王師及常侍侍郎舍人諮議友¶
文學祭酒則武徳中所置也十(原闕三/字)中散騎常侍少¶
府監吏部侍郎書學史館起居郎置於貞觀元年二年¶
<pb:KR3k0032_WYG_119-30b>¶
三年律學博士舟楫令三師三公司議郎王府侍講&KR0042;¶
文講經博士京城留守置於六年十一年十八年左右¶
常侍之分洛州司馬賛善大夫詳正學士之置則顯慶¶
二年儀鳯四年漆園監上州别駕之置則上元一年左¶
右遺補諸衛長史兵曹之置則垂拱聖厯之元年司階¶
中&KR0049;司戈執㦸置于天授二年挈壺正内供奉置于長¶
安二年員外郎復置于永昌元年(神龍元年省員/外郎二年後置)掌書¶
記修文館大學士司田參軍置於景龍元二三年諭徳¶
<pb:KR3k0032_WYG_119-31a>¶
至贊善之復置景雲二年也御史右臺之復置延和元¶
年也景雲元年置龍武将軍二年又置都督二十四開¶
元三年置軍器監五年六年又置乾元院使刋正官麗¶
正修書使學士以至七年置&KR0042;文校書郎八年加修撰¶
校理復置十道按察使十一年置麗正修書學士太原¶
尹少尹十三年置集賢侍講學士而太公廟令十五道¶
采訪使崇&KR0007;學神武軍置於十九年二十年二十五年¶
二十六年崇&KR0007;博士助教學士廣文館内侍監置於天¶
<pb:KR3k0032_WYG_119-31b>¶
寳元二九載十三載集賢大學士置於至徳二年五官¶
監候禮生正副團練守捉使置於乾元元年十六衛於¶
貞元二年而置上将軍諌議於四年而分左右集賢院¶
於八年而置校書正字六軍統軍行營副都統置於興¶
元元年兩輔六雄十望十&KR0131;州别駕置於太和元年¶
以官名之廢省言之武徳初廢少府都水越騎歩兵四¶
年廢謁者臺七年省吏部侍郎太史監候九年置天䇿¶
府二年置十二軍六年而廢八年復置焉七年廢軍器¶
<pb:KR3k0032_WYG_119-32a>¶
監八年復置九年又廢焉衣冠局令起居舍人廢于貞¶
觀元年三年寺觀監百工監司農二倉督諸王府鎧田¶
水曹廢于貞觀中津尉廢于永徽中諸衛司馬太史副¶
監及丞廢于聖厯元年長安一年修文館學士員數御¶
史右臺省于景雲元年三年王傅常侍侍郎行軍參謀¶
廢于開元二年十二年殿中天藏府沙苑等監太廟令¶
舟楫令廢于二十三年二十四年二十六年進馬别駕¶
天寳八載省之兵馬元帥大厯八年罷之集賢崇&KR0007;大¶
<pb:KR3k0032_WYG_119-32b>¶
學士貞元四年罷之八年罷校理元和二年復置而罷¶
校書正字六年廢中下州文學至是東都留臺中丞省¶
於元和之後詳正學士講經博士罷於長慶三年　通¶
典唐内外文武官員凡萬八千八百五文官萬四千七¶
百七十四武官四千三十一内官二千六百二十外官¶
萬六千一百八十五¶
　　　唐改尚書省八部名¶
紀天寳十一載三月乙巳改尚書省八部名　志十一¶
<pb:KR3k0032_WYG_119-33a>¶
載改吏部曰文部金倉部曰司金司儲兵部曰武部駕¶
部曰司駕刑部曰憲部比部曰司計虞水部曰司虞司¶
水　舊志十載正月改又改庫祠膳部曰司庫司禋司¶
膳(文武憲駕庫金/儲計禋膳虞水)改将作大小匠曰監(㑹要十一載二/月二十七日)¶
　㑹要至徳二載十二月十五日復文部曰吏部　紀¶
至徳二載十二月戊午(通監十/二月)復諸州及官名¶
　　　唐官品令(又見/前)¶
王彦威&KR0019;文宗時以僕射上事儀注前後不定中丞李¶
<pb:KR3k0032_WYG_119-33b>¶
漢奏定朝議未以為允中書門下奏請依元和七年已¶
前儀注左右僕射上日請受諸司四品六品丞郎以下¶
拜彦威奏曰按開元禮凡受冊官並與卑官答拜國朝¶
官品令三師三公正一品尚書令正二品並是冊拜授¶
官上之日亦無受朝官再拜之文僕射班次三公請依¶
无和七年敕為定雖不從其議論者稱之(舊唐/書)¶
　　　唐職官十九家¶
六典史類六曰職官以紀班序品秩漢官解詁等二十¶
<pb:KR3k0032_WYG_119-34a>¶
部三百三十六卷　蓺文志史録七曰職官十九家二¶
十六部二百六十二卷(失姓名/十家)始於王隆漢官解詁次¶
以應劭漢官以官儀名者有應劭蔡質丁孚荀攸王珪¶
之及干寳之司徒儀注以官名為書者有陸機晉百官¶
名晉官屬名梁百官人名及晉過江人士目衛禹晉永¶
嘉流士官簿則登城三戰簿徐勉梁選簿陳将軍簿大¶
建百官簿状官品則范&KR0524;荀欽明百官階次魏官品令¶
沈約梁官品百官春秋則宋六卷王道秀十三卷百官¶
<pb:KR3k0032_WYG_119-34b>¶
注職官要録則郭演十卷陶彦藻三十六卷故事則有¶
&KR0019;暢之公卿禮秩故事及職員舊事王方慶官卿舊事¶
不著録二十九家二百八十卷自六典至楊鉅學士院¶
規(舊志歴代職/官二十一家)　隋志職官二十七部三百三十六卷¶
周官冡宰總六卿之屬以治其政御史掌其在位名數¶
先後之次漢書百官表列衆職之事紀在位之次古之¶
制也漢末王隆應劭等作解詁官儀等書是後相因正¶
史表志無復百僚在官之名矣或取官曹官品之書撰¶
<pb:KR3k0032_WYG_119-35a>¶
録别行於世宋齊已後其書益繁　中興書目二十三¶
家一百九十一卷續目八家一百二十四卷¶
　　　唐百司舉要¶
蓺文志職官類李吉甫元和百司舉要一卷八年二月¶
上(集唐興以來百官名品要舊史云/纂六典諸職為百司舉  一卷)¶
　　　唐職該¶
書目唐京兆杜英師撰一卷採周禮六典具員唐職儀¶
漢官志官品令等撮其員數品秩掌&KR0032;職局勲爵散試¶
<pb:KR3k0032_WYG_119-35b>¶
歴代沿革著于篇今缺其序目别本首尾卷秩皆備題¶
曰職源乃其全書¶
　　　唐職儀¶
舊史韋述撰唐職儀三十卷　梁周興嗣撰職儀　南¶
齊志臺府郎令史職吏以下具見長水校尉王珪之¶
職儀三公長史以下干寳撰立官府職儀已具　蔚¶
宗選簿欽明階次¶
　　　開寳班簿　天聖班簿¶
<pb:KR3k0032_WYG_119-36a>¶
開寳七年閏七月詔除授京官依朝官例降敕御史臺¶
寫班簿十日一上中書(太宗閲班簿/擇近臣舉官)　咸平三年七月¶
命宰臣録内外庶官歴任功過編冊以進其該恩復用¶
者别編以備觀覽　景徳四年十月乙巳親閲班簿擇¶
朝臣得翰林學士晁逈等五十人令各舉大籓守臣二¶
人　天聖元年四月乙未詔諸行郎中至京官以出身¶
歴任功過具為班簿進内　李淑上時政十議議擇官¶
曰興國初文武朝官班簿才二百人至咸平初四百人¶
<pb:KR3k0032_WYG_119-36b>¶
天聖元年已踰千人　慶厯六年四月壬子中丞張方¶
平言臣在翰林為學士見天聖中具員兩制兩省不及¶
三十員今五十餘員及領御史中丞見本臺天聖班簿¶
京朝官不及二千員今二千七百餘員又領三班院見¶
景祐中使臣不及四千員今六千餘員又領流内銓約¶
在銓選人僅以萬計　皇祐元年包拯言景徳祥符中¶
文武官總九千七百八十五員今内外官一萬七千三¶
百餘員今天下州郡三百二十縣一千二百五十而一¶
<pb:KR3k0032_WYG_119-37a>¶
州一縣職有定額不過五六千員則有餘矣今乃三倍¶
其多　龍圖直學士李柬之請更定選舉補䕃之法科¶
塲取士以皇祐四年進士限四百人諸科毋得過其數¶
　治平中中丞賈黯言今京朝官至卿監凡二千八百¶
餘員吏部奏舉磨勘選人未引見者至三百五十餘人¶
　治平班簿(見/後)　熙寧元年六月中書門下言御史臺¶
季進班簿多差誤請徧令所屬以職位名氏報臺庶班¶
簿整齊從之三年六月十八日命密院毎季進使相至¶
<pb:KR3k0032_WYG_119-37b>¶
閣門祗候以上班簿　真宗時宗室吏員受祿者九千¶
七百八十七寳元以後萬五千四百四十三治平視¶
皇祐增十之三　宋祁上疏曰一官未缺十人競逐¶
紆朱滿路襲紫成林州縣之地不廣於前而官五倍¶
於舊¶
　　　咸平職林　元祐職官分紀¶
咸平中諫議大夫楊侃撰二十卷集歴代沿革自三公¶
至東宫官善惡成敗各編其事為一百五十二門明道¶
<pb:KR3k0032_WYG_119-38a>¶
中校書郎胡昉又采唐事七百四十五條附于末　書¶
目職官分紀五十卷元祐中孫逢吉撰編類前代至本¶
朝百官沿革故事僅一千門(逢吉字/彦同)¶
　　　熙寧百官公卿表¶
晁氏志百官公卿表一百四十二卷司馬光等撰(卷數/多當)¶
(攷光行状/云六卷)熙寧中光建議欲據國史旁采異聞叙宋興¶
以來百官除拜效漢書作表以便御覽詔許之光請宋¶
敏求同修敏求卒請趙彦若繼之歴十二年書成　熈¶
<pb:KR3k0032_WYG_119-38b>¶
寧二年十一月甲子朔翰林學士史館修撰司馬光言¶
欲據正史實録所載旁采異聞敘宋興以來迄今百官¶
沿革公卿除拜倣漢書舊法作大宋百官公卿表以備¶
奏御便省覽從之詔所用文字委檢討官檢閲是月命¶
知制誥宋敏求同修(敏求卒元豐二年五月己/巳集賢校理趙彦若代之)元豐四¶
年八月辛巳(二十/七日)光彦若上所修六卷(盡治平二年國/㑹要云十卷)¶
(史云/六卷)自建隆元年至治平四年依司馬遷法記大事於¶
上方書成詔附于國史(一云後續修/至十五卷)　書目百官公卿¶
<pb:KR3k0032_WYG_119-39a>¶
表十五卷彦若又自撰宗室世表三卷詔進入並送編¶
修院賜銀帛有差¶
　　　元豐新定官制　正官名　寄祿新格　禄¶
　　　令¶
元豐二年五月乙丑(二十/二日)右正言知制誥李清臣言官¶
制踵襲前代官與職不相凖差遣與官職不相凖其他¶
勲爵食邑實封章服品秩俸給班位各為輕重後先皆¶
不相凖願詔有司講求釐正以成一代之法三年六月¶
<pb:KR3k0032_WYG_119-39b>¶
丙午詔中書置局詳定官制命張璪張誠一領之王陟¶
臣李徳芻為檢討文字七月戊辰又以何洵直兼檢討¶
八月己未(十五/日)詔中書曰朕嘉成周以事建官以爵制¶
禄分職率屬萬國條理國家受命百年而官政尚愧前¶
聞今将推本制作董正之原若稽祖述憲章之意參稽¶
損益趨時之宜使臺省寺監之官實典職事領空名者¶
一切罷去而易之以階因以制禄凡厥恩數悉如舊章¶
九月乙亥(十六/日)詳定官制所上以階易官寄禄新格中¶
<pb:KR3k0032_WYG_119-40a>¶
書令侍中同平章事為開府儀同三司左右僕射為特¶
進吏部尚書為金紫光禄大夫五曹尚書為銀青光禄¶
大夫左右丞為光禄大夫六曹侍郎為正議大夫給事¶
中為通議大夫(以上無/磨勘法)左右諌議為太中大夫(待制以/上六年)¶
(遷兩官至/大中止)祕書監為中大夫光禄卿至少府監為中散¶
大夫太常至司農少卿為朝議大夫(以七十/員為額)六曹前中¶
後行郎中為朝散朝請朝奉大夫凡三等員外郎為朝¶
散朝請朝奉郎凡三等起居舍人為朝散郎左司諌為¶
<pb:KR3k0032_WYG_119-40b>¶
朝奉郎正言太常國子博士為承議郎太常祕書殿中¶
丞著作為奉議郎太子中允賛善中舍洗馬為通直郎¶
著作大理丞為宣徳郎(後改宣/教郎)光禄衛尉将作丞為宣¶
義郎評事為承事郎太常寺太祝奉禮郎為承奉郎校¶
書正字将作監簿為承務郎(以上四年遷一官而寄禄/階隋唐二十有九  今二)¶
(十有五右元祐四年寄禄/官分左  紹聖三年罷之)其禄令並以職事官俸禄賜¶
料舊數與今新定官擬定從之(四年七月戊申二十三/日命蘇頌司詳定官制)¶
五年四月癸酉(二十三日一本/云四月甲戌)官制成詔以五月辛巳¶
<pb:KR3k0032_WYG_119-41a>¶
朔頒行御文徳殿視朝新除職事官立班七月壬午尚¶
書省奏自五月一日行官制　指揮條制集為二冊(一/本)¶
(云五年五月新制行舍人曽鞏專/令命告  四月丙子鞏除舍人)　元豐正名凡文階¶
官之等二十有五武選官之等五十有六而幕職州縣¶
官之等七總為品十有八(九品/正從)　畢仲游曰昔之官品¶
難於進今之階秩易為高又降七品為八五品為六三¶
品為四章服之令降五為六降三為四以遷就新品之¶
失(淳熙元年三月戊子階官去/左右先是紹興行元祐之法)¶
<pb:KR3k0032_WYG_119-41b>¶
職官志神宗即位謂中書政事之本首開制置中書條¶
例司設五房檢正官以清中書之務又置制置三司條¶
例司以理天下之財置諸路提舉常平廣恵農田水利¶
差役官&KR0032;於司農以修農政簡樞密武選而置審官西¶
院創民兵保甲法以歸兵部作軍器監以除戎器新大¶
理寺以省滯獄増國子監太學官以大興庠序復将作¶
監以董百工然名未正也熙寧末上欲正官名始命館¶
閣校唐六典元豐三年以摹本賜羣臣遂下詔命官置¶
<pb:KR3k0032_WYG_119-42a>¶
局以議制作上自考求故實間下手詔或親臨決以定¶
其論凡百官庶務皆以類别有正而治之者有旁而治¶
之者有統而治之者省曹寺監以長治屬正而治之者¶
也故其法詳御史非其長而以察為官旁而治之者也¶
故其法畧都省無所不總統而治之者也故其法當考¶
其成於是長吏察月御史察季都省察嵗四年十一月¶
丁酉開天章閣對輔臣呈官制除目五年三省六曹御¶
史臺祕書省九寺五監之法成即宫城之西營新省省¶
<pb:KR3k0032_WYG_119-42b>¶
成上親臨幸召問以職事而訓誡之省官遷秩有差自¶
是繼有増損唯倉庫百司武臣外官未暇釐正　崇寧¶
二年九月鄧洵武奏改選人七階政和二年九月¶
二十九日易武選官稱　元祐三年二月癸未詔¶
三光䘵正議中散朝議大夫六階各分左右　大¶
觀初改左光䘵為宣奉右光䘵為正奉右正議為¶
通奉左中散為中奉右朝議為奉直　元符二年¶
六月廿四日劉賡請以官制敇令格式藏館閣從¶
<pb:KR3k0032_WYG_119-43a>¶
之¶
　　　元豐備選具員¶
元豐六年八月吏部尚書李清臣編承務郎以上鄉貫¶
出身歴任功過為備選具員十冊上之壬午令依本録¶
上中書上謂於官使人才有助　備選具員總目一事¶
目一别録一冊聖訓及吏部人才之辨編次承務郎以¶
上出身歴任功過以備選擇¶
　　　元祐修官制¶
<pb:KR3k0032_WYG_119-43b>¶
元祐八年十二月二日乙巳(本紀/甲寅)左僕射吕大防言乞¶
倣唐六典置局修官制一書以為國朝大典詔於祕書¶
省置局令范祖禹王欽臣編修宋匪躬晁補之檢討(紹/聖)¶
(元年五月/詔罷之)崇寧元年六月二十九日癸丑詔史院以神¶
宗所定官制依唐六典修成一書政和三年八月修參¶
照官制格目凡九百餘冊又修中書門下省官制格¶
初天僖二年正月庚戌中丞趙安仁請修國朝六典不¶
就嘉祐三年十二月學士韓絳言官制未立宜加裁定¶
<pb:KR3k0032_WYG_119-44a>¶
正其名體倣周禮唐六典著為一書辛亥劉敞胡宿同¶
詳定敞奏先條數事送中書門下參詳可否然後刪定¶
詔許焉明年三月絳再奏趣之敞曰本朝隨事建官有¶
司奉法守職可矣茍不能爾雖成書且復廢宇文之周¶
官唐六典是也書卒不成¶
　　　紹興祖宗官制舊典¶
三卷紹興間蔡元道纂以元豐改制號為名正爵位浸¶
輕品流淆雜故著是書每官先述舊典而後及新官得¶
<pb:KR3k0032_WYG_119-44b>¶
失以存祖宗制官之意又有官制正誤補蔡氏所不及¶
仍正其誤官制沿革黄琮撰職官記張演撰(趙&KR0524;萃三/書為三卷)¶
中興百官題名五十卷紹熙間監察御史何異編¶
　　　紹興續皇朝公卿百官表¶
二十九年七月戊戌翰林學士修國史周麟之言知雙¶
流縣李燾著續皇朝公卿百官表九十卷詔給札録付¶
史館燾以司馬光百官表未有繼者乃徧求正史實録¶
旁求家集野史増廣門類起建隆迄靖康合新舊官制¶
<pb:KR3k0032_WYG_119-45a>¶
踵而成書其後續通鑑長編盖始于此¶
　　　國朝新舊官制通考¶
曽三異十卷引證詳説為通釋三卷¶
國朝兩朝志有官有職有差遣官以寓禄秩敘位著職¶
以待文學之選差遣以治内外之事其次又有階有勲¶
有爵士人以登臺閣陞禁從為顯宦而不以官之遲速¶
為榮滯以差遣要劇為貴途而不以階勲爵邑有無為¶
輕重¶
<pb:KR3k0032_WYG_119-45b>¶
惟王建國惟典命官上叶星象下符川嶽¶
　¶
　¶
　¶
　¶
　¶
　¶
　玉海卷一百十九¶
