#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百二十九
#+PROPERTY: JUAN 卷一百二十九
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百二十九
<pb:KR3k0032_WYG_129-1a>¶
欽定四庫全書¶
　玉海卷一百二十九¶
　　　　　　　　　　　　宋　王應麟　撰¶
　官制¶
　　儲官(訓導東/宫事附)¶
　　　唐東宮¶
㑹要(兼實/録)武德九年六月改東宮&KR0042;禮嘉福等門為光¶
宣門貞觀十七年十一月誕皇孫宴宫僚于&KR0042;教殿(自/殿)¶
<pb:KR3k0032_WYG_129-1b>¶
(北門入/幸東宮)顯慶元年六月改東宮&KR0042;教殿為崇教殿咸亨¶
四年七月庚午皇太子新宫成帝親送太子入宫¶
五品已上宴會奏樂長安二年正月十七日左庶¶
子王方慶奏東宫門殿多觸太子名請改之以協¶
舊典永貞元年六月乙未皇太子見百僚於東朝¶
長安志東宮在太極宮中自承天門而東其第三門曰¶
重明門(即東宮/正門也)殿曰明德本顯德殿武德九年八月甲¶
子太宗即位于此(中宗為太/子改明徳)高宗以貞觀二年生于麗¶
<pb:KR3k0032_WYG_129-2a>¶
正殿皆在東宮(魏徴曰武德殿/在東宮之西)開元後太子不居東宮¶
但居乘輿所幸之别院　岑文本&KR0019;晉王為太子大臣¶
多兼宮官帝欲文本兼攝辭曰不願希恩東宮請一心¶
以事陛下帝乃止但詔五日一叅東宫每進太子¶
答拜(又太宗敕劉洎岑文/夲馬周遞日直東宫)　通典受朝集使㕘辭¶
設幄座於東宫正殿東序西向設宫臣次於重明¶
門外謁太廟宿齋於正殿設宮官次于東宫朝堂¶
神異經曰東方有宮青石為牆高三仞左右闕高百丈¶
<pb:KR3k0032_WYG_129-2b>¶
畫以五色門有銀牓以青石碧鏤題曰天地長男之宮¶
　晉太元十七年八月新作東宮　北齊議者引晉舊¶
事太子在東宮西面為避尊位(通/典)　徐廣東宮頌曰¶
禮樂承軒典册授庭命服惟九龍旗鸞旌(初學/記)¶
　　　唐重明門(又見/冠禮)¶
禮志皇太子加&KR0007;服九品以上皆詣東宮朝堂宮臣皆¶
朝服其餘公服集於重明門外朝堂納妃前一日衛尉¶
設次於東朝堂之北西向又設宮官次扵重明門外其¶
<pb:KR3k0032_WYG_129-3a>¶
日皇太子服衮冕出升金輅至承天門降輅就次　通¶
典皇太子謁太廟設宮官次扵東宮朝堂典儀設宮臣¶
位於重明門外所司依鹵簿陳設於重明門外皇太子¶
㑹宮臣如常㑹之儀宮臣上禮朝服集東宮南門之左¶
正至受羣臣賀設羣官等次於東宮朝堂四部伎立於¶
左右嘉善門外¶
　　　唐太極殿册太子¶
見册禮及殿類　姚珽上書曰銀牓銅樓宮闈嚴秘門¶
<pb:KR3k0032_WYG_129-3b>¶
閣來往皆有簿籍¶
　　　唐臨軒册命¶
見册禮　通典開元禮臨軒册命皇太子(設御幄座/於太極殿)朝¶
皇后謁太廟皇帝㑹羣臣(上/壽)羣臣上禮皇后受羣臣賀¶
皇后㑹命婦(上/壽)皇太子㑹羣臣㑹宮臣宮臣上禮内册¶
皇太子臨軒命使皇太子受册皇太子朝謁(詣皇帝皇/后所御殿)¶
　　　唐貞觀賜太子典籍¶
㑹要貞觀十七年十一月二十八日誕皇孫宴宮僚于¶
<pb:KR3k0032_WYG_129-4a>¶
&KR0042;教門太宗幸東宮自殿北門入謂宮臣曰頃來生業¶
稍可非乏酒食而唐突公等宴㑹朕有甲觀之慶故就¶
卿為樂耳謂太子曰爾國之儲貳府藏是同金玉綺羅¶
不足為賜但先聖典籍可為鑒誡耳因賜尚書毛詩孝¶
經各一部太子太傅蕭瑀曰今所賜書請陳其要㫖申¶
明義趣可為深戒者皆委曲言之上大恱以為師傅得¶
人(是歳四月立晉王為皇太子己亥御兩儀殿陳孝/德以戒之閏六月語侍臣曰自太子立遇物必誨)¶
　　　唐貞觀皇太子釋菜于太學　景雲皇太子釋¶
<pb:KR3k0032_WYG_129-4b>¶
　　　奠于國學　開元皇太子入學齒胄¶
紀太宗貞觀二十一年二月丁丑皇太子釋菜于太學¶
高宗總章元年二月丁巳(二十/九日)皇太子&KR0042;釋奠于國學¶
開耀元年二月丙午(十九/日)皇太子釋奠于國學睿宗景¶
雲二年八月丁巳皇太子釋奠于國學先天元年(即太/極元)¶
(年/)二月丁巳皇太子釋奠于國學&KR0007;宗開元七年十一¶
月乙亥皇太子入學齒胄賜陪位官及學生帛　禮樂¶
志貞觀二十一年許敬宗等奏請國學釋奠以祭酒司¶
<pb:KR3k0032_WYG_129-5a>¶
業博士為三獻㑹皇太子釋奠自為初獻以祭酒張復¶
&KR0332;亞獻光州刺史攝司業趙&KR0042;智終獻總章元年太子¶
&KR0042;釋奠于學贈顔回為太子少師曾參少保睿宗太極¶
元年始贈顔回太子太師曾參太子太保皆配享&KR0007;宗¶
開元七年皇太子齒胄于學謁先聖詔宋璟亞獻蘇頲¶
終獻臨享天子思齒胄義乃詔二獻皆用胄子祀先聖¶
如釋奠右散騎常侍褚无量講孝經禮記文王世子篇¶
　㑹要貞觀二十年二月詔皇太子於國學釋奠于先¶
<pb:KR3k0032_WYG_129-5b>¶
聖先師皇太子為初獻張復&KR0332;趙&KR0042;智亞終獻既而就¶
講&KR0042;智演孝經忠臣孝子之義右庶子許敬宗上四言¶
詩以美其事永隆二年二月六日皇太子親行釋奠之¶
禮禮畢上表請博延耆碩英髦之士為崇文館學士於¶
是薛元超表薦鄭祖元鄧元挺楊烱崔融等為學士景¶
雲二年七月(七月/恐誤)皇太子親釋奠於國學有司具儀注¶
從臣皆乘馬著衣冠左庶子劉子元進議曰專車馮軾¶
可擐朝衣單馬御鞍宜從䙝服其乘馬衣冠竊謂宜從¶
<pb:KR3k0032_WYG_129-6a>¶
廢改皇太子令付外宣行仍編入令以為常式(車服志/亦載此)¶
(事謂睿/宗時)太極元年二月二十八日皇太子親釋奠開講¶
筵國子司業禇无量執經開孝經及禮記題太子問疑¶
義數條開元七年十一月十一日以貢舉人將謁先師¶
質問疑義敕皇太子及諸子宜行齒胄禮二十一日皇¶
太子謁先聖為初獻亞獻終獻並以胄子充大厯五年¶
八月皇太子行齒胄禮於國學司業歸崇敬以國學及¶
官名不稱請改之疏奏不從(建中元年正月辛未制皇/太子時幸太學行齒胄禮)¶
<pb:KR3k0032_WYG_129-6b>¶
(諫議孔述/睿充侍讀)　梁天監八年皇太子釋奠周捨議請¶
依東宫元㑹太子著絳紗襮樂用軒懸九年三月¶
乙未詔皇太子及王侯之十年在從師者皆入¶
學¶
　　　唐帝範(詳見/御製)¶
蓻文志儒家太宗帝範四卷賈行注　㑹要貞觀二十¶
三年正月二十日太宗撰帝範十二篇(崇文館/目一卷)賜皇太¶
子顧謂王公曰飭躬闡政(一作修/身治國)之道備在其中矣(一/云)¶
<pb:KR3k0032_WYG_129-7a>¶
(貞觀二十二年正月己卯作君體建親求賢/審官納諫去讒戒盈崇儉賞罰務農崇文)　敬宗寳¶
厯二年五月著作郎韋公肅注太宗文皇帝帝範¶
一十二篇上之　通鑑貞觀十七年閏六月上謂侍¶
臣曰自朕立太子遇物則誨之云云　崇賢有館司議¶
有郎典書有坊開元製訓戒之書元和集君臣之迹¶
　　　唐寢殿别院¶
高宗紀太宗嘗命皇太子遊觀習射辭以非所好願得¶
奉至尊居膝下太宗大喜乃營寢殿側為别院(㑹要貞/觀二十)¶
<pb:KR3k0032_WYG_129-7b>¶
(年/)使太子居之太宗每視朝皇太子常侍觀决庶政¶
禇遂良傳時帝於寢宮側前置院居太子遂良諫以為¶
朋友深交者易怨父子滯愛者多愆宜許太子間還東¶
宮近師傅專學藝以廣懿德帝從其言(開元後太子不/居東宮處乘輿)¶
(所幸/别院)　遂良疏曰周兩問安三至必退漢儲視膳五日¶
乃來　崔融表云周儲故事一日三至於寢門晉兩舊¶
儀一月五朝於左閤¶
　　　唐詩纂義¶
<pb:KR3k0032_WYG_129-8a>¶
許叔牙傳晉王為太子叔牙為府官獻詩纂義十篇太¶
子寫付司經高智周見之曰欲明詩者宜先讀此(晉王/高宗)¶
(也/)¶
　　　唐承華箴¶
李義府&KR0019;高宗為太子除義府舎人獻承華箴震維標¶
德離宮體正望誠登爼高諭喬枝¶
　　　唐青宮紀要　天訓　少陽政範¶
藝文志儒家類武后紫樞要録十卷臣軌二卷百寮新¶
<pb:KR3k0032_WYG_129-8b>¶
誡五卷青宮紀要三十卷少陽政範三十卷列藩正論¶
三十卷(凡武后書皆/元萬頃等撰)章懷太子春宮要錄十卷修身要¶
覽十巻武后訓記雜載十卷(采青宮紀要維城典訓古/今内範内範要略等書為)¶
(雜/載)維城典訓二十卷故事類春坊舊事三卷(失姓/名)杜正¶
倫春坊要録四卷儀注類蕭子雲東宮雜事二十卷陸¶
開明宇文愷東宮典記七十卷　舊志青宮要記十卷¶
天后撰(崇文總/目同)　㑹要高宗顯慶二年六月上製元首¶
前星維城股肱誡令許敬宗等注釋名曰天訓(志高宗/天訓四)¶
<pb:KR3k0032_WYG_129-9a>¶
(卷/)　章懐太子傳后撰少陽政範孝子&KR0019;賜賢¶
　　　唐青宮要錄¶
舊志儒家青宮要錄十卷修身要錄十卷並章懐太子¶
撰¶
　　　唐孝經章句¶
見前(孔穎達/)¶
　　　唐孝德後傳¶
郎餘令傳孝敬皇帝在東宮餘令以梁元帝有孝德傳¶
<pb:KR3k0032_WYG_129-9b>¶
更撰孝德後傳數十篇獻太子太子嗟重之　藝文志¶
孝子後&KR0019;三十巻¶
　　　唐搖山玉彩¶
孝敬皇帝&KR0042;傳高宗顯慶四年加元服命賓客許敬宗¶
右庶子許圉師中書侍郎上官儀等即文思殿摘采古¶
今文章號搖山玉彩凡五百篇書奏賜物三百段餘臣¶
賜有差　藝文志類書許敬宗搖山玉彩五百卷(一作/瑤山)¶
(玉彩龍朔/元年撰)¶
<pb:KR3k0032_WYG_129-10a>¶
　　　唐諭善箴¶
韋承慶傳為太子司議郎儀鳳中進諭善箴太子頗嘉¶
納¶
　　　唐翼善記¶
褚無量傳&KR0007;宗為太子拜無量國子司業兼侍讀無量¶
撰翼善記以進厚被禮答(景雲/元年)太子釋奠國學令講經¶
建端立義博敏而辯錫予蕃渥進銀青光禄大夫　無¶
量碑云所撰儲君翼善二十篇帝王要覽二十三卷帝¶
<pb:KR3k0032_WYG_129-10b>¶
王紀錄三卷¶
　　　唐養德傳¶
太子重俊傳右庶子平正謹獻孝經義養徳等傳　志¶
傳記類卷亡¶
　　　唐搖山往則　維城前軌¶
志儒家裴光庭搖山往則(舊史作瑤山往則記/光庭碑云瑤山往)維城前¶
軌各一卷　裴光庭傳為侍中&KR0042;文館學士造搖山往¶
則維城前軌二篇獻之明皇手詔褒美詔皇太子諸王¶
<pb:KR3k0032_WYG_129-11a>¶
於光順門見光庭謝所以規諷意(搖山譔述/元□逰從)　㑹要開¶
元十九年十二月十一日侍中裴光庭上瑤山往則維¶
城前軌各一卷上以賜太子及慶王(舊紀十二月戊戌/光庭上各一卷上)¶
(今賜太子諸/王各一本)　山海經大荒西經西海之外有搖¶
山其上有人曰太子長琴顓帝生老童老童生祝¶
融祝融生太子長琴是處搖山始作樂風(注此山/多搖木)¶
(因/名)　神異經東明山有宫有銀牓曰天地長男之¶
宫¶
<pb:KR3k0032_WYG_129-11b>¶
　　　唐開元訓誡¶
實錄開元二十五年八月甲子帝作開元訓誡六篇(開/元)¶
(御集誡子書/即此書也)示諸王其㫖葢明君臣父子之義齋祭稼¶
穡之事宰臣請宣布中外手詔曰周公戒伯禽無以魯¶
國驕人朕方聖雖慚敢忘戒子聊示訓庭何足宣布¶
志小說家開元御集誡子書一卷¶
　　　唐賜太子仁孝詩¶
唐天寶八載&KR0007;宗製仁孝詩六章札於步障以賜太¶
<pb:KR3k0032_WYG_129-12a>¶
子令中官以示朝臣宰相林甫奏曰伏見太子生日撰¶
仁孝詩障子并書爰於誕育之日授以仁孝之經望具¶
寫六章頒示中外編諸史策傳之不朽上手詔從之(肅/宗)¶
(為太子時肅先是開元二十六年六月庚子立忠王為/皇太子    宗以景雲二年九月三日生於東宮别殿)¶
(開元十三年三月/甲午徙封忠王)¶
　　　唐龍樓箴¶
歸登傳父子為侍讀侍順宗於東宮及即位登復為皇¶
太子諸王侍讀獻龍樓箴以諷(一本云正元二十一年/正月順宗即位登以東)¶
<pb:KR3k0032_WYG_129-12b>¶
(宮恩超拜給事中工部侍郎復為皇太子諸王侍讀獻/龍樓箴以諷  元和四年十月庚寅冊太子癸巳登充)¶
(侍/讀)¶
　　　唐五位圖　詩笏¶
王起傳文宗上文好古學是時鄭覃以經術進起以淳¶
朴顯(太和七年八月庚寅冊太子制皇/太子侍讀委中書門下精擇二人)起為太子侍讀¶
帝使廣五位圖俾太子知古今治亂帝數訪建時政題¶
詩太子笏以賜起詔畫像便殿號當世仲尼其寵待如¶
此　唐藝文志有王氏五位圖十卷又有五運圖葢編¶
<pb:KR3k0032_WYG_129-13a>¶
年書也中興館閣書目云王氏五位圖三卷唐開成初¶
判太常卿事王起撰自開闢至唐以五運為序起字舉¶
之¶
　　　唐教本書¶
元稹撰(見/前)¶
　　　唐太子諸王訓¶
蓺文志儒家丁公著太子諸王訓十卷　傳憲宗時公¶
著為太子諸王侍讀著太子諸王訓十篇¶
<pb:KR3k0032_WYG_129-13b>¶
　　　唐玉契¶
見符節類¶
　　　唐賛道賦¶
李百藥傳貞觀四年為右庶子作賛道賦以諷　政要¶
貞觀五年李百藥為右庶子作賛道賦曰顧三善而必¶
&KR0042;祇四德而為行每趨庭而聞禮常問寢而資敬邁觀¶
喬而望梓既彫且琢溫故知新唯忠與敬曰孝與仁則¶
下光四海上燭三辰昔三王之教子兼四時以齒學將¶
<pb:KR3k0032_WYG_129-14a>¶
交發於中外乃先之以禮樂惟聖上之慈愛訓義方於¶
至道同論政於漢幄修致戒於京鄗鄙韓子之所賜重¶
經術而為寶自禮賢於秋實足歸道於春卿異洞簫之¶
娯侍殊飛葢之緣情太宗遣使謂曰所作賦述古來儲¶
貳事以戒太子甚典要朕選卿輔弼正為此事大稱所¶
委因賜廄馬一綵三百　左庶子于志寧撰諫苑二十¶
卷諷之¶
　　　太平興國戒子篇¶
<pb:KR3k0032_WYG_129-14b>¶
實錄郭贄傳兼皇子侍讀興國二年遷右補闕一日太¶
宗至東宮出戒子篇命贄注解且令委曲講說以諭諸¶
王¶
　　　至道朝元殿冊太子　天禧天安殿冊太子¶
見冊禮類　有唐太極之舊規至道朝元之故事黄麾¶
設仗眡元㑹之盛儀鱗簨充庭奏明安之雅樂¶
　　　至道東宮官　(天禧/)　(紹興/)　王友¶
至道元年八月壬辰以開封尹壽王為太子九月丁卯¶
<pb:KR3k0032_WYG_129-15a>¶
朝元殿行册禮以楊徽之畢士安兼左右庶子喬惟岳¶
楊礪兼左右諭德夏侯嶠兼中舎李至李沆兼賓客詔¶
太子見賓客如師傅禮(太子每見必先拜迎降階及/門動皆咨詢至有答問政牋)至¶
等入謝上曰太子仁孝賢明賴正人輔之以道卿等盡¶
心調䕶動由禮則賛成事未當則力言勿因循面從也¶
　祥符九年正月壬申張士遜崔遵度為壽春王友(仍/今)¶
(班相王府記/室張復之下)賜犀帶緡錢上作七言詩寵之又賜遵度¶
金紫(王將授經擇有德方正者佐之朕初宰相欲以為/翊善記室上曰府屬王皆受拜  欲令尊禮師友)¶
<pb:KR3k0032_WYG_129-15b>¶
(相見答拜故以王友命之議天禧二年進封昇/王以王友士遜遵度為諮  㕘軍晏殊為記室)天禧二¶
年八月庚戌樂黄目兼左庶子張士遜兼右庶子崔遵¶
度魯宗道兼左右諭德晏殊兼舎人壬子參政李迪密¶
學王曉兼賓客(黄目出荆南以士遜兼/左庶子王隨兼右庶子)四年八月庚寅¶
士遜為賓客辛卯宗道左諭徳馮元右諭德九月壬子¶
又以林特兼賓客十一月輔臣言東朝設官未備請以¶
執政大臣兼官寮申羽翼之助(戊辰㕘政任中正王曾/樞副錢惟演兼賓客特)¶
(士遜詹事/殊左庶子)庚午遂以宰臣丁謂兼少師馮拯兼少&KR0019;樞¶
<pb:KR3k0032_WYG_129-16a>¶
密使曹利用兼少保(先是七月丙寅李迪為相進兼/少傅此宰臣兼宮寮之始也)治¶
平三年十二月壬寅立太子韓維邵亢兼左右庶子甲辰¶
王陶蔡抗除詹事元豐七年上諭輔臣曰明年建儲當¶
以司馬光呂公著為師保政和五年二月十四日(乙巳/立太)¶
(子/)强淵明劉炳為賓客七年李彌大兼舎人　紹興三¶
十一年五月甲子立太子六月己巳張闡為右諭德史¶
浩為右庶子乾道元年八月九日建儲詹事則蔣芾魏¶
杞左庶子兼侍讀則知柔左諭德兼侍講則大猷二年¶
<pb:KR3k0032_WYG_129-16b>¶
八月任文薦以左庶子兼侍讀七年二月光宗升儲三¶
月王十朋陳良翰詹事李彦頴侍講左諭德劉季裴侍¶
講八年周操詹事林光朝侍讀九年尤袤侍讀開禧三¶
年十一月戊子建儲祭酒戴溪兼太子侍讀十二月起¶
居郎陳希㸃兼侍講十二月辛酉右相錢象祖兼少傅¶
明年命二相左兼少師右兼少傅越明年右兼少師¶
天禧元年陳靖上言願延揖公台充備師傅庶左右周¶
儲賴旦奭之耆德羽翼漢嗣躡園綺之高蹤¶
<pb:KR3k0032_WYG_129-17a>¶
　　　至道皇太子謁太廟¶
至道元年九月二十七日皇太子謁太廟導從如式天¶
禧二年九月十四日癸酉皇太子朝謁太廟冠服如受¶
册乘金輅設仗如儀三師三少乘車文武宮臣乘馬導¶
從禮畢賜從官酒食日左右有赤黄珥黄雲捧日觀者¶
塞路瞻仰欣抃(十三日朝謁/昭應景靈宮)天禧舊儀無升殿逐室行¶
禮之文政和四年詔逐宮行禮乘車以三師訓導三少¶
訓從至道天禧故事乘輅用鹵簿以雷文一角螭代龍¶
<pb:KR3k0032_WYG_129-17b>¶
飾政和止依常儀乘馬皇太子不敢當盛儀故也乾道¶
亦免乘輅設仗¶
　　　至道南衙¶
太祖以儲位寓於京尹太宗自尹踐阼至道元年八月¶
十八日立壽王為太子詔兼判開封府宣和七年十二¶
月二十日詔太子除開封牧賜碾玉龍束帶乾道七年¶
四月二十七日甲子詔太子領臨安府尹¶
　　　祥符資善堂(詳見/堂類)¶
<pb:KR3k0032_WYG_129-18a>¶
大中祥符八年十二月制授皇子慶國公忠正軍節度¶
使壽春郡王九年(丙辰/歳)二月十八日甲午詔元符觀皇¶
太子就學新堂宜以資善為名因製記天禧二年正月¶
上詣元符觀宴宗室于資善堂次日宴羣臣從官于資¶
善堂召壽春郡王府屬咸預焉出聖製資善堂記其年¶
二月制行江寧尹進封昇王二年八月甲辰立為皇太¶
子作元良箴七言十韻詩各一首賜太子又作七言詩¶
二首賜庶子賓客以下先是祥符七年十二月詔左承¶
<pb:KR3k0032_WYG_129-18b>¶
天祥符門内新建觀宜以元符為名葢縁每歳天慶節¶
左承天門設幄陳供為道場以車駕往來喧雜命葺皇¶
城司廨宇為觀至是建堂天禧四年徙於宣祐門内東¶
廊以北講筵所亦在焉　祥符九年張士遜請以聖製¶
資善堂記刻石堂壁從之　仁宗皇祐元年七月壬子¶
幸資善堂作詩有曰疇日學文親政地仰懐慈訓倍依¶
依¶
　　　祥符繼照堂¶
<pb:KR3k0032_WYG_129-19a>¶
見後¶
　　　天禧親賢進封賦　冠禮賦¶
天禧二年(戊午/歳)二月丁卯壽春郡王進封昇王(先是祥/符七年)¶
(甲寅歳二月丁未封慶國公八/年十二月辛卯封壽春郡王)晏殊作親賢進封賦曰¶
燕禖啟兆熊夢開祥分暉日域稟秀星潢陪漢幄以遵¶
禮奉堯闈而中式寢門屢至足見於純誠吏牘遙觀葢¶
彰乎敏識接申白以談經越應劉而振藻云云乙酉李¶
虛己丁度等以昇邸進封並上詩頌詔奬之　祥符八¶
<pb:KR3k0032_WYG_129-19b>¶
年十二月戊寅皇子加冠禮戊子集賢校理晏殊上皇¶
子冠禮賦曰闢崇賢而毓德御宣猷而待賓東明之銀¶
牓彌高西海之瑤山特峻(冠禮事詳/見冕服類)¶
　　　天禧元良述　六藝箴　承華要略　勸學吟¶
天禧二年八月甲辰制立昇王為皇太子癸丑上作元¶
良箴七言十韻詩各一首賜之又作七言詩二首分賜¶
賓客庶子以下三年九月二十二日丙子召近臣宗室¶
于清景殿内出御製賜皇太子元良述六藝箴各一卷¶
<pb:KR3k0032_WYG_129-20a>¶
承華要略十卷授時要錄十二卷正説五十篇十卷又¶
以國史兩朝實錄太宗御集緯術秘書經史子集及前¶
後御集并御覽羣書賜太子命從臣徧閲之又作七言¶
十韻詩賜宰相冦準等遂宴于殿内十二月又賜輔臣¶
元良述六藝箴各一卷承華要略十卷帝以青宮紀要¶
事有未備因博采羣言廣為承華要略十卷每篇著賛¶
　三年二月作勸學吟　咸平五年召近臣觀書龍圖¶
閣上曰朕在東宮時唯以聚書為急其門已逸者多方¶
<pb:KR3k0032_WYG_129-20b>¶
尋求頗有所得今已類成正本但恨校對未精如青宮¶
紀要繼體治民論此一書兩名並列篇目¶
　　　天禧賜皇太子元良述(與上/同)¶
三年九月二十三日召宗室宰臣而下對清景殿出御¶
製賜皇太子元良述其辭曰祗膺重器克荷徽章必務¶
保其令名蘊其全德欲全其德在修其身欲修其身在¶
勤其學夫修其身者謹茲語默戒彼端莊動靜之間率¶
遵禮度好尚之際盡去竒邪親賢達之人近忠正之士¶
<pb:KR3k0032_WYG_129-21a>¶
聞其美譽則汲汲而思齊聽其良箴則孜孜而為戒勿¶
謂小善之無益如滄海之積涓流可以資其廣也勿謂¶
少疵之無害如至寶之負纖瑕可以累其質也去繁華¶
之玩息縱佚之娯飲食以時興居有節常從儉約聿致¶
和平此修身之要也夫勤於學者覃硏典籍探賾古今¶
讀易則究其幾神誦書則味其訓誥閱詩則辨其諷諭¶
觀禮則審其等威諸子百家咸存指趣遺編舊史悉載¶
盛衰溫故而知新近思而切問皎如冰鑑可驗於否臧¶
<pb:KR3k0032_WYG_129-21b>¶
炳若丹青可占於隆替至於書數之蓻文翰之工足助¶
才能常資講習此勤學之要也其扵愛民恤下當事寬¶
仁御衆治繁宜遵簡易體仁而及逺崇信而致誠自然¶
令問允昭嘉謨克廣兼四術之益播三善之風云云¶
范仲淹有皇儲資聖頌¶
　　　天禧大禮稱慶合班圖¶
三年十一月九日辛酉閤門太常禮院上大禮稱慶合¶
班圖皇太子序位在宰相上太子懇辭冦準等面陳儲¶
<pb:KR3k0032_WYG_129-22a>¶
副之重不能謙抑凡再請乃許十六日戌辰南郊儀仗¶
使錢惟演言正陽門習儀皇太子立樓上御座之西却¶
繖扇至太廟門下馬歩進至郊壇遙望壝外即下馬謙¶
恭之志實遵聖訓昔桓榮以儲宮專精博學謂之國家¶
福祐書于史册詔奬皇太子宣付史館天禧故事皇太¶
子稱令受冊畢别日正衙稱謝凡慶㑹上壽押百寮於¶
外殿在三公之上乾道元年朝㑹合班東壁押班宰臣¶
前行立班起居賜宴於宰臣前行坐車駕行幸於駕後¶
<pb:KR3k0032_WYG_129-22b>¶
方圍子内行馬七年三月二十五日特御紫宸殿引皇¶
太子稱謝(設仗三百官詣宮參賀上至道天禧故事朝/位在  恪之下王公之  宴則上壽於崇德)¶
(殿/)¶
　　　康定少陽嘉範¶
元年九月四日丙辰大理丞王縝獻少陽嘉範十卷詔¶
送史館¶
　　　慶厯青宮懿典¶
國史志類事王純臣青宮懿典十五卷慶厯中進詔藏¶
<pb:KR3k0032_WYG_129-23a>¶
秘閣¶
　　　嘉祐皇子位伴讀説書¶
祥符九年二月入内供奉官楊懐玉為壽春郡王伴讀¶
　嘉祐六年十月壬辰英宗為泰州防禦使知宗正寺¶
癸巳諸王宮侍講王獵為宗正寺伴讀(獵為宮僚十三/年有輔導功故)¶
(首用/之)七年八月己卯立為皇子辛巳上悉召宗室入宮¶
諭以立皇子之意壬午詔扵横門外建皇子位癸未賜¶
名庚寅請以内香藥庫西偏為皇子位(壬辰以皇城/司廨舎為之)辛¶
<pb:KR3k0032_WYG_129-23b>¶
卯李受為皇子伴讀王獵為説書辛丑皇子入内甲辰¶
見上于清居殿自是日再朝于内東門或入侍禁中九¶
月乙巳朔封鉅鹿郡公十一月戊辰皇子徙入位壬申¶
禮院閤門定皇子立班於宗室之前别為一班殿門候¶
班閤子在使相之下(仁宗决大䇿建大本雖禹之/知啟文之立武不能踰也)六年¶
英宗即位皇子為光國公(神/宗)五月王陶為皇子位伴讀¶
周孟陽孫思恭為説書(孟陽辭/不拜)司馬光請多置皇子官¶
屬博選有學行之士日與皇子居處燕㳺講論道義聳¶
<pb:KR3k0032_WYG_129-24a>¶
善抑惡輔成懿德　紹興三十二年八月十六日置皇¶
子位説書以命何俌陳良祐唐堯封(孝宗即/位後)嘉泰二年¶
閏十二月十五日宗子與談授右内率府副率為資善¶
堂伴讀(先是慶元六年四月十五日京鏜/奏更擇一人伴讀上曰當更相度)　唐柳晟年¶
十二代宗養宫中使與太子諸王受學於吳大瓘¶
并子通元率十日輒上所學　徐齊聃善文誥令¶
侍太子諸王屬文　李泌供奉東宮　真廟使蔡伯希¶
侍仁宗(周公輔成王使/伯禽與之處)　仁宗未出閤擇宗室子幼悟¶
<pb:KR3k0032_WYG_129-24b>¶
而年相若者使與游處召濮安懿王置禁中旦莫誦讀¶
仁宗封壽春郡王命雲韶樂送歸邸¶
　　　治平封皇子¶
嘉祐八年十二月乙亥皇子淮陽郡王出閤　治平元¶
年六月己亥進封皇子淮陽郡王為潁王祁國公顥東¶
陽王鄠國公頵左衛上將軍元豐五年八月壬子皇子¶
封延安郡王政和四年二月二十七日皇長子行冠禮¶
于文德殿紹興三十年二月甲戌手詔以普安郡王為¶
<pb:KR3k0032_WYG_129-25a>¶
皇子賜名丙子進封建王(先是上諭大臣曰普安郡王/除少保使相封真王俟正謝)¶
(日賜/玉帶)¶
　　　紹興資善堂翊善賛讀　直講説書¶
紹興五年六月建國公就傅朱震范冲為翊善賛讀朝¶
論以為極天下之選(信王就傅亦/命近臣為之)　寧皇在嘉邸妙選¶
宮僚黄裳兼翊善陳傅良兼賛讀以詩為壽皆有諷諌¶
王親書所上詩謝之開禧元年七月皇子初封榮王戎¶
監趙夢極兼賛讀三年三月禮侍史彌遠兼翊善　直¶
<pb:KR3k0032_WYG_129-25b>¶
講宣和元年四月置開禧元年七月初命鄒應龍又置¶
説書以命張聲道¶
　　　紹興東宮¶
三十二年(五月二十/八日詔)孝宗升儲始居東宮在麗正門内¶
(詔討論宮室官/屬儀物制度)乾道七年二月二十八日癸丑光宗升¶
儲(丁酉/受册)孝宗語輔臣曰東宮不須剙建朕宮中宮殿甚¶
多宜掇移修立由是工役甚省四月庚午領臨安尹¶
淳熙二年夏始創射堂一為游藝之所(五月十四日詔/稱皇太子宮)¶
<pb:KR3k0032_WYG_129-26a>¶
圃中有榮觀玉淵清賞等堂鳳山樓皆燕息之地¶
也¶
　　　乾道皇孫賜名¶
元年六月一日皇嫡孫生二十七日百僚表賀三年六月九¶
日封國公賜名五年十一月十二日恭王次男賜名(寧皇/也)¶
漢甘露三年成帝生甲觀畫堂為世適皇孫宣帝愛之¶
自名曰驁唐貞觀十七年十一月二十八日誕皇孫宴¶
宮僚于&KR0042;教門永淳元年二月戊午立皇太孫(一云三/月十五)¶
<pb:KR3k0032_WYG_129-26b>¶
日王方慶曰太子在而立太孫載籍未有(晉永寧齊永/明有太孫官)¶
(屬唐永淳/欲置而止)開元十四年十月代宗生三日&KR0007;宗臨澡之¶
曰一日見三天子樂哉　熙祖流聰慧之稱建臨淮之¶
國元仲表岐嶷之譽啟平原之封綠車赤綬金璽銀券¶
結慶璿源垂䕃霄極¶
　　　淳熙東宮小學¶
紹興三十年孝宗為建王時光宗與莊文魏王就傅以¶
王十朋兼小學教授淳熙七年英國公未就傅大理正¶
<pb:KR3k0032_WYG_129-27a>¶
王尚之乞選儒臣為東宮小學教授上令討論典故正¶
月二十六日以正字楊輔兼皇太子宮小學教授四月¶
十五日右領軍衛將軍陳&KR0027;年以伴讀皇孫孝經論語¶
終篇遷秩十年五月三日詔增置小學教授一員以何¶
澹鄭鍔同兼十二年四月二十四日澹及羅㸃兼皇孫¶
平陽郡王府教授¶
　　　淳熙議事堂(詳見/堂類)¶
十四年十一月己亥詔太子參决庶務遠稽貞觀決庶¶
<pb:KR3k0032_WYG_129-27b>¶
務於承華近法天禧見輔臣於資善明年正月乙巳又¶
詔朝殿令侍立　唐貞觀二十一年五月壬辰命百官¶
决事于太子二十三年三月命聽政于金液門龍朔¶
三年十月辛巳詔太子五日一至光順門監諸司奏¶
事小事决之¶
　　　慶元資善堂小學¶
六年四月十五日始置資善堂小學教授以命蕭逵龔¶
頥正(時東宮/未正名)十一月九日詔宗子曮就資善堂授書(舊/制)¶
<pb:KR3k0032_WYG_129-28a>¶
(資善堂有翊善等若皇孫則為皇/太子宮小學教授至是㕘用之)¶
　　　嘉定東宮規鑒¶
元年八月二十二日觀文殿學士彦逾乞令東宮講讀¶
官以古今歴代帝王治亂事迹編成一書分十門曰畏¶
天愛民法祖宗聖孝用賢能遠小人勤儉聽言明賞罰¶
謹邊防每事釋其下以東宮規鑒為名從之　續書目¶
二十卷詔宮僚曾㬇等九人采摭經&KR0019;格言帝王懿範¶
釐為十門隨事解釋　政和五年葛勝仲兼右諭徳¶
<pb:KR3k0032_WYG_129-28b>¶
以仁孝學三言各著一論獻之復採春秋戰國以來¶
歴代太子善惡成敗之迹日進數事既乆遂成一書¶
號承華詔媺云¶
　　　嘉定御書居仁堂¶
寧宗朝　景定東宫講堂名新益御書二字¶
　　　嘉定資善堂㑹議¶
元年四月甲寅詔宰執日赴資善堂㑹議遇朝殿令皇¶
太子侍立宰輔兼師傅賓客用天禧故事(天禧四年輔/臣每㑹議皇)¶
<pb:KR3k0032_WYG_129-29a>¶
(太子秉笏南面而立中書樞/密以本司事遞進承令㫖)¶
　　　景定皇太子進聖訓¶
五年十月進七册上表曰家有嚴君訓誕敷於皇極謀¶
詒翼子德早&KR1521;於青宮宜作宋之一經以繼周之百世¶
緝為寶帙冒進玉旒臣竊惟五星聚奎式符建隆乾德¶
之創造三聖一道有開祥符天禧之文明遵太子諭教¶
之規植千歳治安之業記頒資善要舉承華申之頌述¶
之諄勤重以箴詩之懇切形於聖製寵有御書迨及承¶
<pb:KR3k0032_WYG_129-29b>¶
平之盛時著為非常之鉅典於皇今日益大前猷兹葢¶
恭遇皇帝陛下聖敬日躋聦明時又有典有則昭昭禹¶
子之貽制事制心汲汲湯昆之裕語進德則親師講學¶
論治國則脩身齊家六經四子具有階梯五常百行莫¶
先孝弟以至視聽言動戒於非禮逸樂遊畋貴於毋皇¶
事事存心言言切已寓在帝王筆舌無非經籍陶鈞臣¶
佩服不忘珍儲甚富肆卷嘗加於編集萬年足示¶
於鑑觀歴&KR0027;吉以紓忱瞻龍顔而奉表道知君父¶
<pb:KR3k0032_WYG_129-30a>¶
式同教世子之篇福錫人民莫匪叙&KR0156;倫之效二¶
十日降付秘書省收掌　尚書大&KR0019;太子年十八¶
曰孟侯孟侯者於四方諸侯來朝迎於郊者問其¶
所不知也問人民之所好惡土地所生山川所有¶
無及父在時皆知之鄭&KR0007;注十八嚮入大學為成¶
人博問庶事　韓詩外傳自唐虞已上經&KR0019;無太¶
子稱號夏殷雖&KR0019;嗣其文畧矣至周始見文王世子¶
之制¶
<pb:KR3k0032_WYG_129-30b>¶
禹有典則貽厥子孫文有丕謨啟佑後人　文王世子¶
主於教世子而國之士亦及焉王制主於教造士而王¶
太子王子亦預焉　嗜魚不進求玦莫從有王褒之獻¶
箴無卞蘭之奉賦搖山益峻少海增深　有翦桐之戲¶
則隨事箴規違侍養之方則應時諫止　開望苑以延¶
賓賦洞簫而虞侍進異端事浮靡　南陽辨牘銅龍避¶
道　居肅成而講藝開博望以招賢　賈誼治安之策¶
言忠而道疎義府承華之箴言切而心詐元稹教本之¶
<pb:KR3k0032_WYG_129-31a>¶
書言華而要寡用智囊為家令則輔之非其人開¶
博望延賓客則處之非其地　漢幄朝無怠周門¶
夕復趨桓經既受業賀肆且尊儒(徐/陵)　肅成通甲¶
觀承華啟畫堂(江/總)　重輪依紫極前耀奉丹霄¶
(虞世/南)　乾象開層宇離明啟少陽凌漢帝掩周王¶
珠璧連霄漢萬物仰重光(韓王/元嘉)　前星涵瑞采洊雷揚¶
遠聲三善&KR0019;樂正百行紀司成(劉孝/威)　帝體麗明儀辰¶
作貳君彼東朝金昭玉粹(顔延/年)　業隆三善道兼四學¶
<pb:KR3k0032_WYG_129-31b>¶
　繼明承序于以顯守祧之貴廟趨郊見于以彰率禮之¶
教授經齒學所以崇道義之則安車金璽所以異車服¶
之等　易述主器之義書紀元良之重前星少海之象¶
著乎穹厚撫軍監國之任備于出處　敏足以對長安¶
之日智足以辨陳留之牘　波澄少海景麗前星¶
上當天意下應人心雖夏后建儲周王繼嗣不之及也¶
　¶
　玉海卷一百二十九¶
