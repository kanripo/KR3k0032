<pb:KR3k0032_WYG_120-1a>¶
欽定四庫全書¶
　玉海卷一百二十¶
　　　　　　　　　　　　宋　王應麟　撰¶
　官制¶
　　三公宰相¶
　三公參天子坐而議政無不總統故不以一職為官¶
　後世宰相兼三公之事¶
　　　伏羲六佐　燧人四佐¶
<pb:KR3k0032_WYG_120-1b>¶
陶淵明集聖賢羣輔録金提主化俗鳥明主建福視黙¶
主災惡紀通為中職仲起為海陸陽侯為江海右伏羲¶
六佐見論語擿輔象明由必育成博隕丘右燧人四佐¶
　　　黄帝六相三公¶
管子五行篇黄帝得六相而天下治神明至蚩尤明天¶
道故使為當時太常察地利故使為廩者奢龍(通典注/作蒼龍)¶
辨東方為土師祝融辨南方為司徒大封辨西方為司¶
馬后土辨北方為李(獄官/也)　晉志黄帝置三公之秩以¶
<pb:KR3k0032_WYG_120-2a>¶
親黎元　事始黄帝以風后配上台天老配中台五聖¶
配下台為三公也(後漢張衡&KR0019;注帝王紀云云三文選/東京賦注鄭&KR0007;曰風后黄帝  公也)¶
　通典黄帝六相(為之輔相/不必名官)　外紀黄帝舉風后力牧¶
太山稽常先大鴻得六相而天地治神明至(蚩尤外紀/作風后)¶
　羣輔録論語擿輔象黄帝七輔風后至力牧¶
　　　黄帝侍中¶
晉志黄帝時風后為侍中(通典云出兵家/䜟緯不足證也)　周禮疏易¶
通卦驗云君有五期輔有三名注三名公卿大夫伏羲¶
<pb:KR3k0032_WYG_120-2b>¶
已前雖有三名至黄帝名位乃具¶
　　　堯百揆　九佐　三公¶
舜典納于百揆(揆度庶/政之官)　周禮疏周官云唐虞内有百¶
揆堯初天官為稷至堯試舜天官之任謂之百揆舜命¶
禹為之即天官也　戰國䇿顔斶云堯有九佐　淮南¶
子堯之佐九人禹臯稷契夷垂益䕫龍　文子堯之治¶
天下也舜為司徒契為司馬禹為司空注三公之官¶
　　　舜十六相¶
<pb:KR3k0032_WYG_120-3a>¶
左&KR0019;文十八年髙陽氏才子八人蒼舒隤敳檮戭大臨¶
尨降庭堅仲容叔達(注此即垂益/禹臯陶之倫)謂之八愷髙辛氏才¶
子八人伯奮仲堪叔獻季仲伯虎仲熊叔豹季貍(注此/即稷)¶
(契朱虎熊/羆之倫)謂之八元(愷和元/善也)舜臣堯舉八愷使主后土¶
以揆百事莫不時序地平天成舉八元使布五教于四¶
方内平外成舜舉十六相(十六族世/濟其美)¶
　　　舜四輔¶
書欽四鄰(注四近前後/左右之臣)予違汝弼汝無面從臣哉鄰哉¶
<pb:KR3k0032_WYG_120-3b>¶
　史記禹紀帝曰汝無面諛退而謗予予敬四輔臣注¶
尚書大&KR0019;古天子必有四鄰前疑後丞左輔右弼　荘¶
子舜問平丞(又見/後)　家語舜左禹右臯陶不下席而天¶
下治¶
　　　湯二相　三輔¶
晉志成湯居亳初置二相以伊尹仲虺為之　左&KR0019;仲¶
虺為湯左相正義以諸侯相天子　宋志湯以伊尹為¶
右相(孟子注亦云相伊尹號阿衡太甲時伊尹為太保/  伊尹湯之  也仲虺時佐伊尹者故曰左相)¶
<pb:KR3k0032_WYG_120-4a>¶
　戰國䇿湯有三輔　詩正義阿衡保衡皆公官言卿¶
士者三公兼卿士也　書髙宗得傅説爰立作相置諸¶
左右　墨子武丁得傅説舉以為三公　通典大師¶
古官殷時箕子¶
　　　三公　三少¶
書周官立太師太傅太保兹惟三公論道經邦爕理隂¶
陽少師少傅少保曰三孤貳公&KR0042;化寅亮天地弼予一¶
人(周公為師召公為/保相成王為左右)　通典文王時太公武王時周公¶
<pb:KR3k0032_WYG_120-4b>¶
畢公為太師成王時畢公為太傅召公為太保　逸禮¶
曰太公為太師周公為太傅召公為太保　公羊&KR0019;天¶
子三公者何天子之相也天子之相何以三自陜而東¶
周公主之自陜而西召公主之一相處乎内(詩三/事)　左¶
&KR0019;王使委於三吏注三公也　漢賈誼&KR0019;成王幼召公¶
為太保周公為太傅太公為太師保保其身體傅傅其¶
徳義師道之教訓此三公之職也於是為置三少皆上¶
大夫也曰少師少傅少保是與太子宴者也　漢表記¶
<pb:KR3k0032_WYG_120-5a>¶
曰三公無官言有其人然後充之舜之於堯伊尹於湯¶
周召於周是也或説司馬主天司徒主人司空主土是¶
為三公　周禮疏周三公各兼一卿之職　詩常武太¶
師皇父正義以三公兼卿士之官¶
　　　周四輔¶
書洛誥誕保文武受民亂為四輔注為我四維之輔疏¶
周公事無不統故一人為四輔　禮記文王世子云云¶
曰虞夏商周有師保有疑丞設四輔及三公不必備惟¶
<pb:KR3k0032_WYG_120-5b>¶
其人語使能也正義案尚書大&KR0019;古者天子必有四鄰¶
作記者取以成世子之記　大戴禮保傅篇明堂之位¶
曰篤仁而好學多聞而道順天子疑則問應而不窮者¶
謂之道道者導天子以道者也常立於前是周公也誠¶
立而敢斷輔善而相義者謂之充充者充天子之志也¶
常立於左是太公也絜㢘而切直正過而諫邪者謂之¶
弼弼者弼天子之過者也常立於右是召公也博聞强¶
記捷給而善對者謂之承承者承天子之遺忘者也常¶
<pb:KR3k0032_WYG_120-6a>¶
立於後是史佚也故成王中立而聴朝則四聖維之是¶
以慮無失計舉無過事殷周之長久其輔翼天子有此¶
具也注立道於前處承於後置充於左列弼於右順名¶
義也道者有疑則問或謂之疑充者輔善或謂之輔(竇/憲)¶
(上疏引大戴/之文見後)　漢谷永&KR0019;四輔既備成王靡有過事注¶
師古曰謂輔弼疑丞　尚書大&KR0019;天子必有四鄰前曰¶
疑後曰丞左曰輔右曰弼天子有問無以對責之疑有¶
志而不志責之丞可正而不正責之輔可&KR0045;而不&KR0045;責¶
<pb:KR3k0032_WYG_120-6b>¶
之弼其爵視卿禄視次國之君　孔叢子孟懿子問書¶
欽四鄰孔子曰前疑後丞左輔右弼謂之四近周文王¶
胥附奔輳先後禦侮謂之四鄰　後漢翟酺傳昔成王¶
之政周公在前召公在後畢公在左史佚在右四子挾¶
而維之目見正容耳聞正言一日即位天下曠然言其¶
法度素定也　桓郁&KR0019;竇憲上疏曰禮記云昔成王幼¶
小越在襁褓周公在前史佚在後太公在左召公在右¶
中立聽朝四聖維之是以慮無遺計舉無過事　孝經¶
<pb:KR3k0032_WYG_120-7a>¶
天子有争臣七人鄭注七人謂三公及疑丞輔弼　師¶
保謂之三公充其數則有傅疑丞謂之四輔充其數則¶
有輔弼¶
公羊謂二伯為相而一相處乎内彼徒見周召分陜之¶
時周公處乎内而召公處乎外所謂召伯之教明於南¶
國是也周召相成王為左右之時召公處乎内而周公¶
處乎外所謂周公初于新邑洛是也殊不知召公畢公¶
並為二伯以相康王之時召公為冡宰畢公為司馬曷¶
<pb:KR3k0032_WYG_120-7b>¶
嘗不並立於王朝乎至康王十有二年命畢公保釐東¶
郊以代君陳於是畢公處乎外而代周公為東伯則亦¶
久矣(太保率西方諸侯/畢公率東方諸侯)¶
　　　漢丞相　相國　大司徒¶
表相國丞相皆秦官金印紫綬掌丞天子助理萬機秦¶
有左右(悼武王二年始置丞相以樗里疾甘茂為左右/始皇尊吕不韋為相國二世又有中丞相  荀)¶
(悦曰秦本次國命卿二人是以置左右相/無三公官  秦以左為上漢以右為尊)髙帝置丞相¶
十一年更名相國緑綬(表髙九年丞相/何遷為相國)孝恵(六/年)髙后(元/年)¶
<pb:KR3k0032_WYG_120-8a>¶
置左右丞相文元帝八月辛未右丞相勃免(位第/一)左丞¶
相平専為丞相(位第/二)自是専置一相(西漢丞相再入者/惟周勃孔光二人)¶
(右髙三年以韓信為左丞相曹參樊噲左酈商/  皆借此名以出軍  尹恢以右丞相守淮陽)兩長史¶
秩千石哀元夀二年(五月/甲子)更名大司徒武元狩五年初¶
置司直秩比二千石掌舉不法(征和二年雖詔分丞相/長史為兩府以劉屈氂)¶
(為左丞相然右/相未嘗拜也)　續志司徒公一人掌民事世祖初為¶
大司徒(鄧/禹)二十七年(五月/丁丑)去大(注府中有百/官朝㑹殿)　崔駰司¶
徒箴敬敷五教九徳咸事徒臣司衆　隋志干寳司徒¶
<pb:KR3k0032_WYG_120-8b>¶
儀一卷亡　翟方進奏春秋之義尊上公謂之宰海内¶
無不統焉丞相進見聖主御坐為起在輿為下　陳忠¶
薦劉愷曰往者孔光師丹近世鄧彪張酺皆去宰相復¶
序上司¶
　　　漢太尉　大司馬¶
表太尉秦官金印紫綬掌武事(月令注亦曰秦官太三/王之官有司馬無  尉)¶
(賢尚書中侯舜為太尉置月令孟夏命太尉贊俊傑遂/  良  史髙后紀四年  太尉官絳侯勃為太尉  表)¶
(髙帝五年太尉盧綰十一年周勃後官省孝恵六年勃/復為太尉  紀文帝三年十一月罷太尉官屬丞相)¶
<pb:KR3k0032_WYG_120-9a>¶
(景帝紀云三年正月遣太尉亞/夫擊七國七年二月罷太尉官)武建元二年省(黄覇&KR0019;/宣帝曰)¶
(太尉官罷久矣丞相兼之偃武興/文也  籍福曰太尉相尊等耳)元狩四年初置大司¶
馬以冠将軍之號(衛霍将後元二年三月丁卯霍光/  大  軍票騎将軍皆為大司馬)宣¶
地節三年置大司馬不冠将軍亦無印綬官屬(張安世/韓増許)¶
(延夀/史髙)成綏和元年初賜大司馬金印紫綬置官屬禄比¶
丞相去将軍哀建平二年復去印綬官屬(冠将軍/如故)元夀¶
二年復賜印綬置官屬去将軍位在司徒上有長史秩¶
千石　續志太尉公一人世祖即位為大司馬(吴漢行/劉隆)¶
<pb:KR3k0032_WYG_120-9b>¶
(大司/馬)建武二十七年(五月/丁丑)改為太尉(太尉古官也自上/安下曰尉故武官)¶
(以為號三中平六年劉虞為大司馬與太尉並置府門/無闕    公以災異䇿免自太尉徐防始魏黄初二年)¶
(始罷此例府趙憙初拜太尉帝令典邊事永平八年行/太尉事居  如真  楊震至彪四世  靈帝中平三年)¶
(遣使者就長安拜張温為/太尉三公在外自温始)　崔駰太尉箴師錫有帝命¶
虞作尉(春秋合成圗曰堯坐中舟/與太尉舜臨觀鳯皇授圗)茍非其人斁我帝載¶
(書中&KR0049;曰舜為太尉劉/昭以為追稱非實號也)宰臣司馬　宋志魏黄初二年¶
復置大司馬曹仁居之而太尉如故　唐㑹昌四年八¶
月戊申李徳裕拜太尉(見/後)¶
<pb:KR3k0032_WYG_120-10a>¶
　　　漢御史大夫　蘭臺　大司空　漢定三公官¶
表御史大夫秦官位上卿(應劭曰侍御史之率故稱大/夫云臣瓉曰茂陵書御史大)¶
(夫秩中/二千石)銀印青綬掌副丞相有兩丞秩千石(髙帝元年/周苛四年)¶
(周昌十年趙堯遷十一年二月詔御史大夫昌下相國/掌命令  大夫  丞相自文四年張蒼始後二年申屠)¶
(嘉史宣地節二年詔/御  大夫相給事中)一曰中丞在殿中蘭臺掌圗籍祕¶
書外督部刺史内領侍御史員十五人受公卿奏事舉¶
劾案章成帝綏和元年更名大司空金印紫綬禄比丞¶
相哀帝建平二年復為御史大夫元夀二年復為大司¶
<pb:KR3k0032_WYG_120-10b>¶
空御史中丞更名御史長史侍御史有繡衣直指出討¶
姦猾治大獄武帝所制不常置　通典漢御史所居曰¶
御史府亦曰御史大夫寺(晉志端門西曰右執謹御史/大夫之象  亞相宰相之副)¶
(九卿/之名)　蕭望之&KR0019;故事朝奏事㑹庭中差居丞相後¶
馮野王&KR0019;御史大夫在位多舉野王上使尚書選第中¶
二千石而野王行能第一詔繇下第用張譚越次避嫌¶
　薛宣&KR0019;谷永上疏曰御史大夫内承本朝之風化外¶
佐丞相統理天下任重職大今當選於羣卿以充其缺¶
<pb:KR3k0032_WYG_120-11a>¶
宣考績功課簡在兩府遂以宣為大夫　續志司空掌¶
水土凡營城邑浚溝洫修墳防之事則議其利建其功¶
世祖為大司空二十七年(五月/丁丑)去大(班固傳注引揚雄/司空箴官臣司土)¶
　通典漢制常以列侯為相唯公孫&KR0042;布衣數年登相¶
位乃封為平津侯其後為故事至丞相而封自&KR0042;始後¶
漢以三公綜理衆務中年以後事歸臺閣則尚書官為¶
機衡之任論道之官備員而已獻帝建安十三年復置¶
丞相而以曹公居之又有相國魏黄初元年改為司徒¶
<pb:KR3k0032_WYG_120-11b>¶
建武二十七年省大司馬以太尉代之故常與太尉迭¶
置不並列(吳漢為/大司馬)至靈帝末始置獻帝建安十三年罷¶
司空置御史大夫　紀六月罷三公官置丞相御史¶
大夫　魏初又置司空　應劭漢官儀載建武迄初¶
平三公名一百四十五人　哀紀元夀二年五月甲¶
子正三公官分職董賢為大司馬孔光為大司徒彭¶
宣為大司空　孔光傳定三三公官光更為大司徒¶
光武紀建武元年七月辛未鄧禹為大司徒丁丑王梁¶
<pb:KR3k0032_WYG_120-12a>¶
為大司空(赤伏符曰王梁主衛作&KR0007;武帝以&KR0007;武水神/司空水土之官乃拜梁大司空從縣宰超拜)¶
(陳邳彤行大司空事袁竇融/  寵朱浮牟融宋&KR0042;  安)壬午吳漢為大司馬二十¶
七年五月丁丑詔曰昔契作司徒禹作司空皆無大名¶
其今二府去大又改大司馬為太尉以大僕趙憙為太¶
尉大司農馮勤為司徒　列&KR0019;朱祐奏宜令三公並去¶
大名遂從其議　東平王蒼為驃騎将軍置長史掾史¶
員四十人位在三公上自以至親輔政上疏歸職曰自¶
漢興以來宗室子弟無得在公卿位者　劉愷陳忠薦¶
<pb:KR3k0032_WYG_120-12b>¶
愷曰三公上則台階下象山岳(春秋漢含孳曰三公/象五岳在天法三台)股¶
肱元首鼎足居職協和隂陽調訓五品往者孔光師丹¶
近世鄧彪張酺皆去宰相復序上司詔引愷拜太尉¶
楊秉曰漢世故事三公之職無所不統　仲長統曰光¶
武矯枉過直雖置三公事歸臺閣　徐防為太尉凡三¶
公以災異䇿免始自防(永初元年/九月庚午)　漢官目録太常光¶
禄衛尉三卿太尉所部太僕廷尉大鴻臚三卿司徒所¶
部宗正大司農少府三卿司空所部¶
<pb:KR3k0032_WYG_120-13a>¶
　　　漢四輔¶
表太傅古官髙后元年初置金印紫綬(十一月甲子右/丞相王陵為太)¶
(傅相七年左/丞  食其)後省八年復置後省哀帝元夀二年復置¶
位在三公上(九月辛酉大司徒孔光為/太傅  平帝以光為之)太師太保皆古¶
官平帝元始元年初置金印紫綬(三月丙辰太傅孔光/為太師車騎将軍王)¶
(舜為太保五年馬宫/為太師兼司徒官)太師位在太傅上太保次太傅(中/興)¶
(省/師)　(董卓自尊為太/晉初復置太保)　孔光&KR0019;為帝太傅位四輔(又置/少傅)¶
(孔光太師王莽太傅王舜/太保甄豐少傅是為四輔)　馬宫&KR0019;上書入稱四輔出¶
<pb:KR3k0032_WYG_120-13b>¶
備三公䇿曰四輔之職為國維綱三公之任鼎足承君¶
　續志太傅上公一人掌以善導無常職世祖以卓茂¶
為之(建武元年/九月甲申)其後毎帝初即位置太傅録尚書事(明/帝)¶
(以鄧禹元功之首以為太傅帝章帝以趙憙為太傅牟/融為太尉並録尚書事  和  以鄧彪為太傅録尚書)¶
(事百官總已以聴以殤帝以張禹代順帝以桓焉袁冲/帝以趙峻  靈帝  陳蕃  胡廣  之  并馮石  隗)¶
(凡十/一人)注賈生曰太師古者太公職之太傅周公職之太¶
保召公職之　魏嵇康作太師箴　晉王廙保傅箴¶
　　　漢三公¶
<pb:KR3k0032_WYG_120-14a>¶
表周官太師太傅太保是為三公(師訓也傅相/也保養也)盖參天¶
子坐而議政無不總統故不以一職為官名又立三少¶
為之副少師少傅少保是為孤卿與六卿為九焉　紀¶
元夀二年五月正三公官分職　朱博&KR0019;初漢興襲秦¶
官置丞相御史大夫太尉至武帝罷太尉始置大司馬¶
以冠将軍之號非有印綬官屬也及成帝時何武為九¶
卿建言古者民樸事約國之輔佐必得賢聖然猶則天¶
三光備三公官各有分職今丞相獨兼三公之事宜建¶
<pb:KR3k0032_WYG_120-14b>¶
三公官定卿大夫之任分職授政以考功效綏和元年¶
武為御史大夫四月於是上賜曲陽侯根大司馬印綬¶
置官屬罷驃騎将軍官以御史大夫何武為大司空封¶
列侯皆増奉如丞相以備三公官焉後二嵗餘朱博為¶
大司空奏言帝王之道不必相襲各繇時務髙帝建立¶
鴻業置御史大夫位次丞相典正法度以職相参總領¶
百官上下相監臨故事選郡國守相髙第為中二千石¶
選中二千石為御史大夫任職者為丞相位次有序所¶
<pb:KR3k0032_WYG_120-15a>¶
以尊聖徳重國相也今中二千石未更御史大夫而為¶
丞相權輕非所以重國政也大司空官可罷復置御史¶
大夫臣願盡力以御史大夫為百僚率從之(建平二年/四月戊午)¶
廼更拜博為御史大夫(丁明為大司馬衛将軍置/官屬大司馬冠號如故事)後四¶
嵗(元夀二年/五月甲子)遂改丞相為大司徒復置大司空大司馬¶
焉班彪曰何武定三公後皆數復¶
漢人見牧誓司馬司空司徒亞旅以為古三公不知此¶
乃為諸侯時制¶
<pb:KR3k0032_WYG_120-15b>¶
　　　漢五府　三公府¶
趙充國&KR0019;神爵二年詔舉䕶羌校尉時後将軍充國病¶
四府舉辛湯充國奏不如湯兄臨衆詔用臨衆病免五¶
府復舉湯　段㑹宗&KR0019;竟寧中五府舉段㑹宗為西域¶
都䕶(表時王商/為右将軍)　馮奉世&KR0019;永光二年秋隴西羌反詔¶
召丞相&KR0007;成御史大夫鄭&KR0042;大司馬車騎将軍王接左¶
将軍許嘉右将軍奉世入議　杜鄴&KR0019;與王音善王商¶
位特進領城門兵得舉吏如将軍府鄴説音曰成都侯¶
<pb:KR3k0032_WYG_120-16a>¶
商以特進領城門兵復有詔得舉吏如五府　表前後¶
左右将軍皆周末官秦因之位上卿金印紫綬漢不常¶
置或有前後或有左右皆掌兵左将軍始於後元二年¶
上官桀右将軍始於始元四年前後将軍始於元平元¶
年韓増趙充國　光武紀建武十三年罷左右将軍官¶
　樊凖&KR0019;永初初上疏五府調省中都官吏注太傅太¶
尉司徒司空大将軍　張楷&KR0019;漢安前五府連辟張楷¶
(注同樊/凖&KR0019;)　黄瓊&KR0019;永建前五府俱辟黄瓊(無/注)　虞詡&KR0019;¶
<pb:KR3k0032_WYG_120-16b>¶
永初中詡曰宜令四府九卿各辟涼州數人其牧守令¶
長子弟皆除為冗官太尉李修善其言更集四府皆從¶
詡議注太傅太尉司徒司空　順帝紀永和三年令大¶
将軍三公各舉故刺史二千石及四府掾屬剛毅武猛¶
任将帥者(無/注)　趙典&KR0019;建和初典以四府表薦拜議郎¶
注太尉司徒司空大将軍府(以史考之永初永和建和/皆缺太傅故稱四府注凖)¶
(典傳皆是但虞詡傳注則失矣當云太傅三公大将/軍謂之五府見樊凖&KR0019;今謂四府是時缺太傅也)¶
安紀元初六年詔三府選掾屬髙第　列&KR0019;承宫建武¶
<pb:KR3k0032_WYG_120-17a>¶
三府更辟注太尉司徒司空　朱浮建武中帝時不委¶
任三府浮上疏　王堂永初中三府舉治劇　袁安永¶
平十四年三府舉能理劇　張酺謂司&KR0032;晏稱曰三府¶
辟吏多非其人稱奏令三府各實其掾史　陳寵辟司¶
徒府是時三府掾屬以不肯視事為髙寵常非之　梁¶
竦奏記三府(和/帝)　應奉四府舉才堪将帥(永/建)子劭中平¶
二年鄒靖言烏桓事下四府　郎顗陽嘉二年拜章曰¶
今選舉牧守委任三府注三公　种暠順帝末奏請勅¶
<pb:KR3k0032_WYG_120-17b>¶
四府(云/云)　劉陶桓帝時有上書言鑄大錢事下四府¶
李雲桓帝時上書移副三府注三公府　延篤桓帝前¶
五府並辟不就　盧植熹平四年四府選植才兼文武¶
中平元年四府又舉　趙岐三府並辟　蔡邕熹平三¶
府　韓韶于融靈帝時五府並辟　劉淑永興前五府¶
連辟(黨錮/下同)　陳蕃桓帝時上疏宜嚴勅三府　范滂為¶
太尉黄瓊所辟詔三府掾屬舉謡言　岑晊桓帝時三¶
府交辟　何顒辟司空府毎三府㑹議推顒之長　鄭¶
<pb:KR3k0032_WYG_120-18a>¶
太靈帝末三府(太字公業儒林/&KR0019;論注作泰)　楊倫元初中三府並¶
辟(儒/林)　范式三府並辟(獨行/下同)　陳重雷義順帝時三府¶
辟　范冉(一作/丹)三府辟　王烈同時三府辟不就¶
　謹按百官表及趙充國段㑹宗馮奉世杜鄴&KR0019;後将¶
　軍病而言四府後将軍與三公同舉吏左右将軍與¶
　三公入議大事既云舉吏如将軍府又云舉吏如五¶
　府盖按表左右前後将軍武昭以來始有之或有前¶
　後或有左右除授不過二人所謂位上卿者則與御¶
<pb:KR3k0032_WYG_120-18b>¶
　史大夫同所謂金印紫綬則與丞相大司馬同其與¶
　三公為五府明矣東京樊凖當永初初元上疏曰五¶
　府調省中都官吏章懐注云太傅太尉司徒司空大¶
　将軍也五府辟張楷辟黄瓊所注皆然或缺其一則¶
　謂之四府如永初初元疏曰宜令四府九卿合辟涼¶
　州數人更集四府皆從詡議永和三年令大将軍三¶
　公各舉故刺史二千石及四府掾屬建和初四府薦¶
　趙典是時皆缺太傅故章懐注典&KR0019;云太尉司徒司¶
<pb:KR3k0032_WYG_120-19a>¶
　空大将軍府也然詡&KR0019;注又謂太傅太尉司徒司空¶
　者盖未深究當時爾¶
丙吉曰夫以三公之府有案吏之名吾竊陋焉後人代¶
吉因以為故事　唐韋嗣立(景龍/中)曰古者取士先鄉曲¶
之譽然後辟於州州已試然後辟五府五府著聞乃升¶
諸朝¶
　　　漢宰士　司直　公府掾¶
表丞相有兩長史秩千石(田仁為長史請先刺舉三河/征和二年分丞相長史為兩)¶
<pb:KR3k0032_WYG_120-19b>¶
(府/臣)　(吕歩舒為朱買/黄覇亦  之)武元狩五年初置司直秩比二千¶
石掌佐丞相舉不法(漢舊儀司直督刺史/譬若以史魚為司直)　(東方朔曰/平帝召金)¶
(欽為大司馬司直漢舊/儀武帝元狩五年初置)　列&KR0019;龔勝為司直郡國皆謹¶
選舉　翟方進為司直丞相御史請遣掾史與司&KR0032;部¶
刺史并力逐捕司&KR0032;校尉涓勲奏言臣幸得奉使以督¶
察公卿已下為職今丞相宣請遣掾史以宰士督察天¶
子奉使命大夫甚悖逆順之理(平當奏言方/進國之司直)　師丹何¶
武平當蕭望之孫寳郭欽緐延夀皆為丞相司直　哀¶
<pb:KR3k0032_WYG_120-20a>¶
紀元夀二年五月正司直職　鹽鐵論丞相史曰春秋¶
士不載文而書咺者以為宰士也文學曰處宰士之列¶
無忠正之心(周官大宰之屬有上中下士公/羊所謂宰士隠元年傳宰咺)後周榮傳¶
(榮辟司/徒府)今得備宰士¶
　丞相史(尹咸張湯李尋/卓茂孫禁嚴安)少史(王夀/王禁)從史(匡衡/&KR0019;)丞相掾¶
　(嚴延/年)西曹掾(蕭/由)集曹掾奏曹(陸賜匡/衡傳)議曹(李尋為鍾/離意  司)¶
　(徒議/曹)侍曹(陳遵/傳)大車屬(鄭崇如淳曰如/今之公府御屬)屬(朱/贛)¶
續志太尉長史一人千石(盧植禮注曰/如周小宰)書諸曹事掾史¶
<pb:KR3k0032_WYG_120-20b>¶
屬二十四人(溝洫志太尉史張戎漢儀注秩四百石大/司馬召&KR0045;雄為門下史  正曰掾副曰屬)¶
漢舊注東西曹掾比四百石餘掾比三百石屬比二百¶
石故曰公府掾比古元士三命者也或曰漢初掾史辟¶
皆上言之故有秩比命士其所不言則為百石屬其後¶
皆自辟除故通為百石云　司徒長史一人千石(橋&KR0007;/吳良)¶
(劉寛/為之)掾屬三十一人(漢官目録/三十人)令史及御屬三十六人¶
世祖即位以武帝故事置司直居丞相府助督録諸州¶
建武十一年(四月/丁卯)省(宣秉王良杜林為大司徒司/直伏湛為司直行大司徒事)注建¶
<pb:KR3k0032_WYG_120-21a>¶
安八年十二月復置司直不屬司徒掌督中都官不領¶
諸州九年十一月詔司直比司&KR0032;校尉坐同席在上(中/平)¶
(六年令三府長史兩梁冠五時衣袍事位從千石六百/石  馬嚴&KR0019;故事州部所舉上奏司直察能否以懲虚)¶
(實省吳良為司徒長史處大議據經典注建武十一/年  司直置長史  王允以司徒髙第為侍御史)¶
司空屬長史一人千石(令狐略/江革)掾屬二十九人(漢官目/録二十)¶
(四/人)令史及御屬四十二人¶
　太尉掾(議曹應劭/西曹鄭均)司徒掾(云敞班彪第五/種鍾皓蔡邕)史(鮑/恢)司空¶
　掾(何武除鮑宣西曹/趙岐應珣何並)屬(陳/寔)司空祭酒(陳/元)太尉議曹祭¶
<pb:KR3k0032_WYG_120-21b>¶
　酒(周/澤)　大司馬長史(谷永/房鳯)大司馬議曹祭酒(周/澤)大司¶
　馬屬(任延光武為大司馬/石李章置東曹屬)從事郎中(王音以毋/将隆為之)¶
西曹主府史除用東曹主二千石長吏遷除及軍吏户¶
曹主民户祠祀農桑奏曹主奏議事辭曹主辭訟事(司/徒)¶
(鮑昱辟陳/寵為之)法曹主郵驛科程事尉曹主卒徒轉運賊曹¶
主盜賊決曹主罪法兵曹主兵金曹主貨幣鹽鐵倉曹¶
主倉穀(丙吉&KR0019;西曹主吏白欲斥馭吏陳遵&KR0019;西曹以/故事適之大将軍王鳯除蕭育功曹大司馬史)¶
(髙辟匡衡/為議曹史)黄閣主簿録省衆事(大司馬商除/杜鄴主簿)令史及御¶
<pb:KR3k0032_WYG_120-22a>¶
屬二十三人漢舊注公令史百石御屬主為公御閤下¶
令史主威儀記室令史主上章表報書記門令史主府¶
門餘各典曹文書(並屬/太尉)¶
　　　漢丞相少史¶
昭紀元鳯元年丞相少史王夀注如淳曰漢儀注丞相¶
太尉大将軍史秩四百石武帝又置丞相少史秩四百¶
石　曹參&KR0019;擇郡國吏長大訥於文辭謹厚長者即名¶
除為丞相史¶
<pb:KR3k0032_WYG_120-22b>¶
　　　漢儀同三司¶
晉志(兼通/典)開府儀同三司漢官也殤帝延平元年鄧隲¶
為車騎将軍儀同三司(儀同之/名始此)章帝建初三年車騎将¶
軍馬防班同三司(同三司之/名始此)魏黄權以車騎将軍開府¶
儀同三司(開府之/名始此)漢文元年始用宋昌為衛将軍位亞¶
三司自晉以來又有如開府同三司之儀者自羊祜始¶
唐為文散官從一品班視衮章象參台曜　晉羊¶
祜為車騎將軍開府如三司之儀祜除征南大將¶
<pb:KR3k0032_WYG_120-23a>¶
軍開府儀同三司得専辟召　張華以光禄大夫儀同¶
三司　王戎裴楷以光禄大夫開府辟召儀同三司¶
魏舒位同三司　陸玩賀循以左光禄虞潭以右光禄¶
大夫開府儀同三司　王導謝安　唐開元後唯姚¶
崇宋璟王仁皎毛仲得之宋璟不以名稱止曰宋¶
開府¶
　　　魏三公¶
通典建安十三年罷三公官魏初復置與後漢同(謂太/傅太)¶
<pb:KR3k0032_WYG_120-23b>¶
(尉司徒/司空)然皆無事不與朝政初封司空崔林為安陽亭¶
侯三公封列侯自林始初置太傅以鍾繇為之末年始¶
置太保以鄭冲為之位在三司上又置大丞相第一品¶
又有相國(黄初元年十一月改相國/為司徒御史大夫為司空)　吳蜀皆有丞相¶
吳有左右之名　陸機有丞相箴¶
　　　晉八公¶
通典晉武即位之初以安平王孚為太宰鄭冲為太傅¶
王祥為太保義陽王子望初為太尉(義陽王為太尉大/司馬父孚為太宰)¶
<pb:KR3k0032_WYG_120-24a>¶
(父子為/上公)何曽為司徒荀顗為司空石苞為大司馬陳騫¶
為大将軍凡八公同時並置唯無丞相焉時所謂八公¶
同辰攀雲附翼者也恵帝永寧元年罷丞相復置司徒¶
永昌元年罷司徒并丞相則與司徒不並置矣成帝以¶
王導薨復為司徒府(王導為司徒太/傅謝安為太保)宋有八公之官而¶
不言八公齊時唯置太傅　志晉初以景帝諱師故¶
採周官官名置太宰以代太師　惠帝初衛瓘¶
為太保　志輔星傅開陽佐斗成功丞相之象¶
<pb:KR3k0032_WYG_120-24b>¶
也¶
　　　後魏三師　三公¶
通典後魏以太師太傅太保謂之三師上公也大司馬¶
大将軍謂之二大太尉司徒司空謂之三公舊制有大¶
将軍不置太尉有丞相不置司徒正光後俱置之北齊¶
皆有三師二大三公之官置丞相後分為左右後周改¶
三師為三公兼置三孤以貳之亦置左右丞相　六典¶
三師訓導之官也其名即周之三公漢哀平間始尊師¶
<pb:KR3k0032_WYG_120-25a>¶
傅之位在三公上謂之上公明雖天子必有所師無所¶
統職後魏特稱三師以正其名然非道徳崇重則不居¶
其位無其人則闕之近代多以為贈官(隋煬三年/廢三師官)¶
　　　隋三師¶
通典隋置三師不主事但坐而論道置太尉司徒司空¶
以為三公參議國之大事依北齊置府僚無其人則闕¶
有内史納言是為宰相¶
　　　唐三師　三公¶
<pb:KR3k0032_WYG_120-25b>¶
志太師太傅太保各一人是為三師為天子所師法無¶
所總職太尉司徒司空各一人是為三公佐天子理隂¶
陽平邦國無所不統(隋廢三師貞觀二十一/年復置皆不設官屬)　宰相表¶
三公三師七十一人宗室親王二十人以宰相及前宰¶
相遷者二十七人以軍功進者二十人以恩澤進者四¶
人　通鑑貞觀六年上以新令無三師官二月丙戌詔¶
特置之　六典三師親王拜者但存其名太尉武徳初¶
秦王兼之永徽中長孫無忌為之其後親王拜三公者¶
<pb:KR3k0032_WYG_120-26a>¶
皆不視事祭祀則攝者行焉隋文帝罷三公府僚唐因¶
之其或親王拜者亦但存其名位　王思禮&KR0019;上元元¶
年加司空自武徳以來三公不居宰輔唯思禮而已¶
李徳裕&KR0019;拜太尉固辭言唐興太尉惟七人尚父子儀¶
乃不敢拜近王智興李載義皆超拜保傅盖重惜此官¶
裴度為司徒十年亦不遷帝曰吾恨無官酬公¶
　　　唐宰相　政事堂　同三品　平章事¶
志唐因隋制以三省之長中書令侍中尚書令共議國¶
<pb:KR3k0032_WYG_120-26b>¶
政此宰相職也後以僕射為尚書省長官與侍中中書¶
令號為宰相品位既崇不欲輕授人常以他官居宰相¶
職而假以他名太宗時杜淹以吏部尚書參議朝政(表/作)¶
(㕘預月貞觀元/年九  辛酉)魏徴以祕書監參預朝政(三年二/月戊寅)其後¶
或曰參議得失(十年六/月魏徴)參知政事之類(十三年十一/月戊辰劉洎)皆¶
宰相職也貞觀八年(十月/丙寅)李靖辭位三兩日一至中書¶
門下平章事而平章事之名起於此其後(十七年四/月己丑)蕭¶
瑀以太子太保李勣以詹事同中書門下三品(六月丁/酉髙士)¶
<pb:KR3k0032_WYG_120-27a>¶
(亷同三品/平章政事)而同三品之名起於此然二名不専用自髙¶
宗以後為相者必加同三品雖品髙者亦然其後改易¶
官名而張文瓘以東臺侍郎同東西臺三品(總章二年/二月辛酉)¶
同三品入銜自文瓘始永淳元年(四月/丁亥)以郭待舉等同¶
承受進止平章事平章事入銜自待舉等始(是年十月/劉齊賢同)¶
(中書門下/平章事)自是以後終唐世不改初三省長官議事於¶
門下省政事堂後裴炎自侍中遷中書令(&KR0042;道元年/十二月)乃¶
徙政事堂于中書省開元中(十一/年)張説為相又改政事¶
<pb:KR3k0032_WYG_120-27b>¶
堂號中書門下列五房于後曰吏樞機兵户刑禮房分¶
曹以主衆務焉　表參議朝政(貞觀四年二/月甲寅蕭瑀)專典機宻¶
(十六年正月/辛未岑文本)同掌機務(十九年二月乙/卯髙士亷等)參知機務(二十/二年)¶
(正月己亥/崔仁師)參掌機宻(二十三年五/月癸巳李勣)同知軍國政事(麟徳/元年)¶
(十二月戊子/孫處約等)兼知政事(二年十月壬戌/大司憲劉仁軌)軍國重事宜共¶
平章(先天元年七月乙/亥右僕射竇懷正)知軍國重事(開元元年八月癸/巳右僕射劉幽求)¶
參謀政事(相/王)參豫機務(景雲元年六月/辛丑劉幽求等)三五日一入中¶
書平章政事(杜/佑)宰相三百六十九人再入五十七人(長/孫)¶
<pb:KR3k0032_WYG_120-28a>¶
(無忌至/裴樞)三入十二人(武承嗣/至鄭畋)四入三人(韋巨源姚元/之韋安石)五¶
入三人(蕭瑀裴/度崔&KR0332;)凡九十八族宗室宰相十一人(又有/李麟)親¶
王宰相四人見於世系者凡九十七族三百三十四人¶
又親王宗室又元載不著又劉幽求等二十二人不見¶
於表(合三百七/十一人)　㑹要髙祖宰相十六人太宗二十五¶
人髙宗四十七人武后七十四人中宗三十人睿宗二¶
十五人&KR0007;宗三十四人肅宗十六人代宗十二人徳宗¶
二十五人順宗七人憲宗二十六人穆宗十四人敬宗¶
<pb:KR3k0032_WYG_120-28b>¶
七人文宗二十四人武宗十五人宣宗二十三人懿宗¶
二十一人僖宗二十三人昭宗二十五人哀帝六人¶
通典唐侍中中書令是真宰相其餘以他官參掌者無¶
定員但加同三品及平章事知政事參知機務㕘與政¶
事及平章軍國重事之名者(神龍元年六月癸亥豆盧/欽望太和四年六月丁未)¶
(裴度並平章軍國重事/度三五日一至中書)並為宰相亦漢行丞相事之例¶
也(韓安國為御史大夫/行丞相事又張湯)自先天之前其員頗多景龍中¶
至十餘人開元以來常以二人為限或多則三人天寳¶
<pb:KR3k0032_WYG_120-29a>¶
十五年之後天下多難故備位者衆然秉鈞亦一二人¶
而已至徳二載三月宰相分直主政事筆一人知十日¶
貞元九年七月詔以旬秉筆十年五月八日又分毎日¶
一人執筆　六典尚書令為端揆之官魏晉已來其任¶
尤重武徳中太宗初為秦王嘗親其職自是不復置國¶
政樞密皆委中書(八座之官/皆受成事)　郭子儀&KR0019;拜尚書令懇¶
辭且言太宗嘗踐此官累聖曠不置員皇太子為雍王¶
定闗東乃得授詎可隳大典帝許之　蓺文志柳芳大¶
<pb:KR3k0032_WYG_120-29b>¶
唐宰相表三卷韋琯國相事状一卷　李華作中書政¶
事堂記　崇文書目有大唐宰相歴任記二卷¶
不知作者紀髙祖至昭宗朝宰臣名氏拜罷月¶
日崇文書目題云唐宰輔圖　開成三年十一¶
月癸酉楊嗣復曰太宗用房&KR0007;齡十六年魏徴¶
十五年　李徳裕傳開元初輔相率三考輒去¶
雖姚宋不能逾　韋&KR0042;質言宰相不可兼錢穀　禹以¶
司空兼百揆周以六卿兼三公猶以他官平章事知政¶
<pb:KR3k0032_WYG_120-30a>¶
事之比¶
　　　唐左右丞相¶
六典左右僕射開元初(元年十二/月一日)改為左右丞相掌總¶
領六官紀綱百揆初亦宰相之職也開元中張説兼之¶
後罷知政猶為丞相自此之後遂不知國政(天寳元年/復為僕射)¶
(二年改侍中為左/相中書令為右相)　通典按僕射秦官其職甚微東漢¶
以後委任漸重職司㑹府而非百寮師長之職也丞相¶
亦秦官羣臣上表皆云丞相臣某為首漢之宗臣蕭何¶
<pb:KR3k0032_WYG_120-30b>¶
為丞相漢儀丞相進天子御坐為起在輿為下霍光廢¶
昌邑上表太后丞相臣敞為首大司馬大将軍臣光次¶
之其尊崇如此龍朔中天寳初嘗改侍中中書令為左¶
右相逺協伊尹仲虺為左右相周公召公相成王為左¶
右之義斯誠允當(齊慶封為左相秦樗里右甘茂左漢/孝恵六年王陵右陳平左髙后元年)¶
(平及審食其左文帝初立周/勃右平左  秦之斯與去疾)或謂尚書令僕則録尚書¶
之職是官之師長按前代録尚書霍光張安世王鳯趙¶
憙牟融鄧彪張禹李固王導褚淵齊明帝之徒或是丞¶
<pb:KR3k0032_WYG_120-31a>¶
相或是三公或是大将軍大司馬兼之皆秉朝政其時¶
别有令僕令僕射改為丞相名同而職異品秩又未崇¶
極上有三師三公尚書令七人豈得比前代丞相之任¶
也(龍朔改侍中為東臺左相中書令為西臺/右相光宅改左右僕射為文昌左右相)　㑹要左¶
右僕射自武徳至長安四年已前並是正宰相初豆盧¶
欽望拜左僕射不言同中書門下三品不敢參議政事¶
數日後始加知軍國重事景雲二年十月韋安石除左¶
僕射東都留守不帶同三品自後空除僕射不是宰相¶
<pb:KR3k0032_WYG_120-31b>¶
遂為故事開元中張説為右丞相&KR0007;宗令選日上因制¶
儀注自非中書門下諸三品以上皆坐受其禮因為故¶
事元和六年十月禮官案開元禮有冊拜官上儀咸與¶
卑官答拜今僕射皆冊拜官也㑹昌二年陳吏行崔珙¶
拜僕射奏僕射始視事受四品官拜無著令比左右丞¶
吏部侍郎御史中丞皆為僕射拜階下謂之隔品致敬¶
凖禮皇太子見上臺羣官羣官先拜而後答無二上也¶
僕射與四品官並列不容獨優開元元年以僕射為丞¶
<pb:KR3k0032_WYG_120-32a>¶
相位次三公三公上日答拜而僕射受之非是望敕所¶
司約三公上儀著定令詔可　李絳言左右僕射師長¶
庶官開元名丞相雖去機務然猶總百司書位不著姓¶
上日班見百官而中丞御史在廷¶
　　　政和三公三少¶
舊制太師太傅太保為三師太尉司徒司空為三公並¶
為宰相親王使相加官五代之制司徒遷太保太保遷¶
太傅太傅遷太尉太尉遷太師檢校者亦如之國朝因¶
<pb:KR3k0032_WYG_120-32b>¶
之政和二年九月癸未詔以太師太傅太保為三公少¶
師少傅少保為三孤以左輔右弼太宰少宰易侍中中¶
書令左右僕射之名太尉司徒司空尚書令並罷甲申¶
改太尉為武階一品居執政之次　宰臣生拜太師者¶
惟趙普文彦博史浩京檜以相臣特拜親王生拜太師¶
者元佐元儼顥俁偲伯圭(伯圭以近/屬特拜)¶
　　　乾道左右丞相(見三省/)¶
詔曰在商湯時則有若伊虺在成王時則有如周召或¶
<pb:KR3k0032_WYG_120-33a>¶
左或右皆見于經厥後位號定於漢而稱謂汩於唐¶
前輩記自建隆元年至元祐五年一百三十年宰相凡¶
五十人自元祐五年至紹興六年四十六年凡二十八¶
人自紹興七年至嘉泰二年六十二年凡二十有四人¶
　自建隆至靖康宰相凡七十二人執政凡二百三十¶
一人　至和二年七月甲子詔宰相召自外者令百官¶
班迎之自内拜者行上事儀文富入相辭之¶
乾徳二年正月庚寅趙普相(普獨相/十年)四月乙丑初置參¶
<pb:KR3k0032_WYG_120-33b>¶
知政事(薛居正/吕餘慶)先是帝問陶穀下丞相一等何官對曰¶
唐有參知機務參知政事翊日命居正等不宣制不押¶
班知印不升正事堂就宣徽㕔上事殿廷别設位於宰¶
相後書銜敕尾降宰相數字月俸半之開寳六年六月¶
壬寅詔參知政事升都堂與宰相同議政事又詔趙普¶
與居正等同知印押班奏事(史臣謂唐平章事亞於參/知政事榖不能引漢御史)¶
(大夫為對/失之矣)文徳殿常朝未有塼位雍熙四年九月始設¶
之至道元年四月戊子詔與宰相分日知印二年復舊¶
<pb:KR3k0032_WYG_120-34a>¶
制¶
舊相特命平决軍國事者凡四人天禧元年王旦拜太¶
尉遇軍國大事不以時入參决(不/拜)慶厯二年吕夷簡司¶
空平章軍國重事三年拜司徒同議軍國大事(辭/之)元祐¶
元年太師文彦博平章軍國重事三年吕公著拜司空¶
同平章軍國事¶
中書令(國初錢俶等十五人同時兼中書令宗太宗朝/唯除石守信而趙普以故相拜  真  但以處)¶
(親王五嘉祐末允弼允良元豐中曹佾/紹熙  年十二月除伯圭兼辭不拜)¶
<pb:KR3k0032_WYG_120-34b>¶
宰臣拜太師(趙普以文彦博拜史浩皆還政加恩/蔡秦  宰相特    鄭清之辭不拜)¶
宰臣拜太傅(張士遜逺曽公亮皆還政加恩/  史彌    鄭清之以宰相拜)　宰相拜¶
太保(趙普史王旦以宰相/拜    浩還政加恩)¶
書目有宰輔年表一卷(建隆至治平/  不知作者)宰臣拜罷録一卷¶
熙寧中同知禮院陳繹承詔編又樞府拜罷録一卷(同/上)¶
宰輔拜罷圗四不知作者起建隆庚申止紹興庚辰因¶
新舊官制載拜罷月日為圗　續目國朝相輔年表一¶
卷起建隆庚申訖治平丙午序曰臣繹上續年表起治¶
<pb:KR3k0032_WYG_120-35a>¶
平丁未迄紹興十四年序曰臣易記皆不著姓又自紹¶
興十四年至嘉定六年終不著纂者名氏　李燾著歴代¶
宰相年表二十三卷唐宰相譜一卷¶
治平三年五月戊辰帝謂宰相曰朕欲與公等從容日¶
講治道中書常務可歸有司自是小事以状進有定制¶
者付有司行之¶
前漢相國凡三人　丞相(哀帝為/大司徒)凡四十四人再入者¶
二人(周勃/孔光)　御史大夫(大司/空)凡六十八人再入者三人¶
<pb:KR3k0032_WYG_120-35b>¶
(孔光何/武王崇)　太尉凡四人大司馬凡二十二人　不兼司¶
馬稱大将軍者一人(竇/嬰)　太師(孔/光)太傅(孔光/王莽)太保(王/舜)凡¶
四人　後漢太尉凡六十四人(胡廣三入劉矩/馬日殫再入)　司徒¶
凡五十人(魯恭胡/廣再入)　司空凡五十七人(牟融/三入)　太傅凡¶
十一人　大将軍凡十三人　太師相國一人　大司¶
馬一人　丞相一人　前漢再世為相(周勃亞夫韋賢/元成平當晏)¶
　後漢四世太尉(楊/)　四世五公(袁/)　唐三世為相(張/)¶
　再世為相(凡二/十家)　蕭氏八葉¶
<pb:KR3k0032_WYG_120-36a>¶
　¶
　¶
　¶
　¶
　¶
　¶
　¶
　¶
<pb:KR3k0032_WYG_120-36b>¶
　¶
　¶
　¶
　¶
　¶
　¶
　¶
　玉海卷一百二十¶
