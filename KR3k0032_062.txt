#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷六十二
#+PROPERTY: JUAN 卷六十二
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷六十二
<pb:KR3k0032_WYG_062-1a>¶
欽定四庫全書¶
　玉海卷六十二¶
　　　　　　　　　　　　宋　王應麟　撰¶
　藝文¶
　　論¶
　鄭康成曰論者綸也可以經綸世務劉熙曰論倫也¶
　有倫理也劉勰曰聖哲&KR0595;訓曰經述經叙理曰論陳¶
　政則與議説合契釋經則與傳注參體辯史則與贊¶
<pb:KR3k0032_WYG_062-1b>¶
　評齊行銓文則與叙引共紀彌綸群言而研精一理¶
　者也¶
　　　漢素王妙論¶
史記越世家注太史公素王妙論云范蠡本南陽人正¶
義二卷七略云司馬遷撰　隋志五行類梁有太史公¶
素王妙議二卷　太平御覽太史公素王妙論曰諸稱¶
富者非貴其身得志也乃貴恩覆子孫澤及鄉里也黄¶
帝設五法布之天下用之無窮蓋世有能知者莫不尊¶
<pb:KR3k0032_WYG_062-2a>¶
親如范子可謂曉之矣管子設輕重九府行伊尹之術¶
則桓公以霸范蠡行十術之計二十一年之間三致千¶
萬再散與貧　太史公自序司馬談習道論於黄子論¶
六家之要指隂陽儒墨名法道德(文中子謂史/談善述九流)¶
　　　漢鹽鐵論¶
蓺文志儒家桓寛鹽鐵論六十篇(本議第一曰惟始元/六年有詔使丞相御)¶
(史與所舉賢良/文學問民疾苦)注師古曰寛字次公汝南人也孝昭帝¶
時丞相御史與諸賢良文學論鹽鐵事寛撰次之　昭¶
<pb:KR3k0032_WYG_062-2b>¶
紀始元六年二月詔有司問郡國所舉賢良文學民所¶
疾苦議罷鹽鐵&KR0358;酤秋七月罷&KR0358;酤官贊光知時務之¶
要輕徭薄賦與民休息至始元元鳯之間匈奴和親百¶
姓充實舉賢良文學問民所苦議鹽鐵而罷&KR0358;酤(中興/書目)¶
(云雜論致理之言/崇本抑末之書也)　食貨志昭帝即位六年詔郡國舉¶
賢良文學之士問以民所疾苦教化之要皆對願罷鹽¶
鐵酒&KR0358;均輸官毋與天下争利視以儉約然後教化可¶
興&KR0042;羊難以此國家大業所以制四夷安邊足用之本¶
<pb:KR3k0032_WYG_062-3a>¶
不可廢也迺與丞相千秋共奏罷酒酤(取下萹曰公卿/愀然遂罷議奏)¶
(且罷郡國&KR0358;酟/關内鐵官奏可)　杜延年傳舉賢良議罷酒酤鹽鐵皆¶
自延年發之　車千秋傳始元六年詔郡國舉賢良文¶
學之士問以民所疾苦於是鹽鐵之議興焉(注師古曰/議罷鹽鐵)¶
(之官百姓皆得煑鹽鑄/錢因總論政治得失也)贊曰所謂鹽鐵議者起始元中¶
徵文學賢良問以治亂皆對願罷郡國鹽鐵酒&KR0358;均輸¶
務本抑末毋與天下争利然後教化可興御史大夫&KR0042;¶
羊以為不可廢當時相詰難頗有其議文至宣帝時汝¶
<pb:KR3k0032_WYG_062-3b>¶
南桓寛次公治公羊春秋舉為郎至廬江太守丞博通¶
善屬文推衍鹽鐵之議増廣條目極其論難著數萬言¶
亦欲以究治亂成一家之法焉(師古曰即今之所行/鹽鐵論十卷是也)其¶
辭曰觀公卿賢良文學之議異乎吾所聞聞汝南朱生¶
(子/伯)言當此之時英俊並進賢良茂陵唐生文學魯國萬¶
生之徒六十有餘人咸聚闕庭舒六蓺之風陳治平之¶
原知者贊其慮仁者明其施勇者見其斷辯者騁其辭¶
齗斷焉行行焉雖未詳備斯可略觀矣中山劉子推(論/作)¶
<pb:KR3k0032_WYG_062-4a>¶
(劉子/雍)言王道矯當世反諸正彬彬然宏博君子也九江¶
祝生奮史魚之節發憤懣譏公卿桑大夫據當世合時¶
變上權利之畧雖非正法鉅儒宿學不能自解車丞相¶
履伊吕之列當軸處中括囊不言容身而去若夫丞相¶
御史兩府之士不能正議以輔宰相阿意茍容以説其¶
上　隋志儒家鹽鐵論十卷漢廬江府丞桓寛撰(唐志/崇文)¶
(目中興&KR0007;/目卷同)　鹽鐵論六十篇卷一本議力耕通有錯幣¶
禁耕復古卷二非鞅晁錯刺權刺復論儒憂邊卷三園¶
<pb:KR3k0032_WYG_062-4b>¶
池輕重未通卷四地廣貧富毁學褒賢卷五相刺殊路¶
頌賢遵道論誹孝養刺議利議國疾卷六散不足救匱¶
鹽鐵箴石除狹疾貪後刑授時水旱卷七崇禮備胡執¶
務能言鹽鐵取下擊之卷八結和誅秦伐功西域世務¶
和親卷九繇役險固論勇論功論鄒論蓄卷十刑德申¶
韓周秦諸聖大論雜論凡六十篇(後百官志注史記荆/軻傳注引漢鹽鐵論)¶
　　　漢桓譚新論¶
桓譚傳譚博學多通徧習五經尤好古學從劉歆揚雄¶
<pb:KR3k0032_WYG_062-5a>¶
辨析疑異著書言當世行事二十九篇號曰新論上書¶
獻之世祖善焉琴道一篇未成肅宗使班固續成之注¶
新論一曰本造二王霸三求輔四言體五見徵六譴非¶
七啓寤八祛蔽九正經十識通十一離事十二道賦十¶
三辨惑十四述策十五閔友十六琴道本造述策閔友¶
琴道各一篇餘並有上下東觀記曰光武讀之敕書卷¶
大今皆别為上下凡二十九篇東觀記曰琴道未畢但¶
有發首一章　唐志儒家桓子新論十七卷(隋志同梁/有集五卷)¶
<pb:KR3k0032_WYG_062-5b>¶
　高帝紀陳平祕計注師古曰應劭之説出新論　夏¶
侯湛亦有新論十卷並在儒家華譚新論十卷　呉顧¶
譚著新言二十篇薛瑩著書八篇名曰新議　賈誼新¶
書陸賈新語劉向新序裴&KR0007;新言¶
　　　漢王命論¶
叙傳班彪著王命論言高祖之興有五一曰帝堯之苖¶
裔二曰體貌多竒異三曰神武有徵應四曰寛明而仁¶
恕五曰知人善任(唐志彪/集三卷)　傅幹王命叙言世祖之興¶
<pb:KR3k0032_WYG_062-6a>¶
有四曰帝皇之正統形相多異表體文而知武履信而¶
好士(文選注引傅/幹王命叙)¶
　　　漢沛王通論　演經雜論¶
沛獻王輔傳輔矜嚴有法度好經書善説京氏易孝經¶
論語傳及圖䜟作五經論時號之曰沛王通論　曹褒¶
傳作通義十二篇演經雜論百二十篇又傳禮記四十¶
九篇慶氏學遂行於世¶
　　　漢論衡　六儒論¶
<pb:KR3k0032_WYG_062-6b>¶
王充傳字仲任㑹稽上虞人好論説始若詭異終有理¶
實以為俗儒守文多失其真乃閉目潛思絶慶弔之禮¶
户牖牆壁各置刀筆著論衡八十五篇二十餘萬言釋¶
物類同異正時俗嫌疑充造養性書十六篇注袁山松¶
書充聰明入太學觀天子臨辟雍作六儒論充作論衡¶
中土未有傳者蔡邕入呉始得之常祕玩以為談助其¶
後王朗為㑹稽太守又得其書及還許下時人稱其才¶
進或曰不見異人當得異書問之果以論衡之益由是¶
<pb:KR3k0032_WYG_062-7a>¶
遂見傳焉抱朴子曰時人疑蔡邕得異書或搜求其帳¶
中隠處果得論衡數卷持去邕丁寧之曰唯我與爾共¶
之勿廣也　唐志雜家王充論衡三十卷(隋志二十九/卷  今本亦)¶
(三十卷八十五篇逢遇/第一至自紀八十五)　韓愈三賢贊閉門潛思論衡¶
以修　崇文目有續論衡二十卷(當/攷)¶
　　　漢潛夫論¶
王符傳字節信自和安之後世務游宦當塗者更相薦¶
引而符耿介不同於俗以此遂不得升進志意藴憤乃¶
<pb:KR3k0032_WYG_062-7b>¶
隠居著書三十餘篇以譏當時得失不欲章顯其名故¶
號曰潛夫論其指訐時短討擿物情足以觀當時風政¶
著其五篇云爾貴忠篇浮侈篇實貢篇愛日篇述赦篇¶
　唐志儒家王符潛夫論十卷(隋志同同/崇文目)　韓愈三賢¶
贊述赦之篇其㫖甚明¶
　　　漢六蓺論¶
隋志論語類(唐志經/解類)六蓺論一卷鄭&KR0007;撰(别集類鄭/&KR0007;集二卷)¶
　　　漢禦冦論¶
<pb:KR3k0032_WYG_062-8a>¶
趙岐傳延熹九年應胡廣之辟㑹南匈奴烏桓鮮卑叛¶
公卿舉岐擢并州刺史岐欲奏守邊之策未及上㑹坐¶
黨事免因撰次以為禦冦論注決録注曰是時綱維不¶
攝閹宦專權岐擬前代連珠之書四十章上之留中不¶
出¶
　　　漢政論¶
崔寔傳字子真少沈静好典籍桓帝初詔公卿郡國舉¶
至孝獨行之士寔以郡舉詣公車病不對策除為郎(通/監)¶
<pb:KR3k0032_WYG_062-8b>¶
(元嘉元年/十一月)明於政體吏才有餘論當世便事數十條名¶
曰政論指切時要言辨而确當世稱之仲長統曰凡為¶
人主宜寫一通置之坐側其辭曰漢興以來三百五十¶
餘嵗矣政令垢翫上下怠懈風俗彫&KR0102;人庶巧偽咸復¶
思中興之救矣且濟時拯世之術豈必體堯蹈舜然後¶
乃理哉期於補䘺決壊枝柱邪傾隨形裁割要措斯世¶
於安寧之域而已故聖人執權遭時定制步驟之差各¶
有云設不强人以不能背急切而慕所聞也昔孔子對¶
<pb:KR3k0032_WYG_062-9a>¶
葉公以來逺哀公以臨人景公以節禮非其不同所急¶
異務也今縱不能純法八世固宜參以霸政嚴之則理¶
寛之則亂宣帝嚴刑峻法海内清肅元帝多行寛政為¶
基禍之主文帝以嚴致平非以寛致平也當大定其本¶
使人主師五帝而式三王弃茍全之政蹈稽古之蹤復¶
五等之爵立井田之制然後選稷契為佐伊吕為輔云¶
云論曰雖晁錯之徒不能過也贊曰崔為文宗世擅雕¶
龍子真持論感起昬俗　唐志法家崔氏政論六卷(隋/志)¶
<pb:KR3k0032_WYG_062-9b>¶
(同作正論梁有五原太守崔寔集二卷録/一卷  舊唐志崔氏正論五卷崔寔撰)　司馬公曰¶
寔論以矯一時之枉非百世之通義　隋唐志法家魏¶
劉廙阮武政論各五卷(隋志阮/子正論)雜家陸澄述政論十三¶
卷(選注引阮子政論/又引崔寔本論)¶
　　　漢仲長統昌言¶
仲長統傳字公理建安中統為尚書郎參丞相操軍事¶
(通監十/一年)每論説古今及時俗行事常發憤歎息因著論¶
名曰昌言凡三十四篇十餘萬言繆襲稱統才章足繼¶
<pb:KR3k0032_WYG_062-10a>¶
西京董賈劉揚今簡撮其書有益於政者略載云理亂¶
篇損益篇法誡篇　隋志雜家仲長子昌言十二卷録¶
一卷漢仲長統撰(唐志儒家十卷二崇文目二/卷  魏志注云  十四篇)　中興¶
書目今存十六篇餘皆缺(八卷/雜家)　文選注引仲長子昌¶
言¶
　　　漢申鑒¶
荀悦傳建安中遷秘書監侍中(通監/十年)志在獻替而謀無¶
所用乃作申鑒五篇其所論辨通見政體既成奏之其¶
<pb:KR3k0032_WYG_062-10b>¶
畧曰道之本仁義而已五典以經之群籍以緯之前鑒¶
既明後復申之為政之術先屏四患乃崇五政養生正¶
俗章化秉威統法又著崇德正論及諸論數十篇(其自/著漢)¶
(記嘗載其畧范曄擿篇首數百言/及次篇尚主之制備置史官之法)　隋志儒家五卷(唐/志)¶
(同/)　中興書目今所載政體時事俗嫌雜言上下凡五¶
卷(本傳止載政體篇/  文選注引申鑒)¶
　　　漢德論¶
劉毅傳封平望侯(北海敬/王子)少以文辨稱元初元年上漢¶
<pb:KR3k0032_WYG_062-11a>¶
德論并憲論十六篇(一云十/二篇)劉珍馬融共上書稱其美¶
安帝嘉之拜議郎賜錢百萬　文選演連珠注班固功¶
德論曰朱軒之使鳯舉於龍堆之表　曹植有魏德論¶
(文選注/引之)¶
　　　漢四子講德論¶
見詩類¶
　　　漢明世論¶
杜篤傳著明世論十五篇　文選魏都賦注引杜篤通¶
<pb:KR3k0032_WYG_062-11b>¶
邊論¶
　　　漢辨和同論　崇厚論¶
劉梁傳字曼山常疾世多利交以邪曲相黨乃著破羣¶
論時之覽者以為仲尼作春秋亂臣知懼又著辨和同¶
論云云(隋志劉梁/集二卷)　朱穆傳字公叔感時澆薄作崇厚¶
論云云注穆著論甚美蔡邕嘗至其家自寫之(穆集/二卷)¶
晉劉寔崇讓論¶
　　　漢七曜論¶
<pb:KR3k0032_WYG_062-12a>¶
劉陶傳字子竒拜諫議大夫著書數十萬言作七曜論¶
正老子反韓非復孟軻(隋志陶集三/卷梁二卷)¶
　　　後漢文武釋論¶
舊唐志雜史後漢文武釋論二十卷　王越客撰¶
　　　魏聖證論　晉禮樂聖真論¶
王肅傳肅善賈馬之學而不好鄭氏采㑹同異為尚書¶
詩論語三禮左氏解撰定父朗易傳皆列學官時樂安¶
孫叔然(炎/)授學鄭&KR0007;之門人肅集聖證論以譏短&KR0007;叔¶
<pb:KR3k0032_WYG_062-12b>¶
然駮而釋之及作周易春秋例毛詩禮記春秋三傳國¶
語爾雅諸注又著書十餘篇　隋志聖證論十二卷(難/鄭)¶
(&KR0007;/)　唐志經解類十一卷(通典/引之)又有王肅政論十卷(殷/興)¶
(續論隋志/正  十卷)　元澹曰王肅規鄭&KR0007;數千百條鄭學馬昭¶
詆劾肅短詔遣博士張融按經問詰融推處是非而肅¶
酬對疲於嵗時　禮記正義案聖證論王肅難鄭馬昭¶
申鄭云張融謹案郊與圓丘是一為鄭學者馬昭等通¶
之　晉皇甫謐傳號&KR0007;晏先生著禮樂聖真之論¶
<pb:KR3k0032_WYG_062-13a>¶
　　　魏中論¶
徐幹傳字偉長北海人病辭人工麗美之文乃著中論¶
二十篇闡宏大義以示學者其書雜論治道修身學問¶
之要旁及厯象壽夭之説注魏文帝書曰偉長懐文抱¶
質恬淡寡欲有箕山之志著中論三十餘篇辭義典雅¶
足傳於後(文選注/引中論)　隋志儒家徐氏中論六卷魏太子¶
文學徐幹撰(梁目一卷卷唐/志崇文目  同)　曽鞏目録序貞觀政要¶
太宗稱嘗見幹中論復三年喪篇而今書此篇缺攷之¶
<pb:KR3k0032_WYG_062-13b>¶
魏志稱二十餘篇世所有者非全書也幹能考六藝推¶
仲尼孟軻之㫖述而論之求其辭時有小失要其歸不¶
合於道者少矣其所得於内者又能信而充之有去就¶
顯晦之大節因其書以求其為人又知其行之可賢也¶
(李獻民云别本有復三年/制役二篇鞏特不見之爾)　中興書目十卷今本二十¶
篇分上下兩卷上帙治學法象修本虚道貴驗貴言藝¶
紀覆辨智行爵禄下帙考偽譴交厯象别夭壽説藝審¶
大臣謹所從亡國賞罰民數¶
<pb:KR3k0032_WYG_062-14a>¶
　　　魏典論¶
隋志典論五卷魏文帝撰¶
　　　魏陳思王征蜀論¶
春秋正義陳思王征蜀論云下礧成雷榛殘木碎¶
　　　魏德論¶
文選王元長序注曹植魏德論曰越八九於往素踵黄¶
帝之靈矩¶
　　　魏萬機論¶
<pb:KR3k0032_WYG_062-14b>¶
蔣濟傳字子通上萬機論文帝善之　隋志雜家八卷¶
(唐志十卷/舊志八卷)　書目蔣子萬機論十卷凡五十五篇雜論¶
立政用人兵家之説及考論前賢故事雜問(三國志注/引萬機論)¶
　唐志雜家陸澄述正論十三卷(隋志述/政論)晉楊偉撰時¶
務論十二卷(隋志/同)¶
　　　魏體論　篤論¶
杜恕傳著體論八篇(隋志四/卷儒家)又著興性論一篇(興於為/己也)¶
　唐志雜家杜恕篤論四卷鍾㑹蒭蕘論五卷(隋志/同)¶
<pb:KR3k0032_WYG_062-15a>¶
劉劭樂論(見人/物志)　唐志法家劉氏(劭/)法論十卷(隋志梁/有之)¶
(桓範世要論十二卷梁/二十卷文選注引之)　宋朝邵亢體論十卷論王體¶
者三教體者四兵體者五政體者十三凡二十五篇¶
　　　魏要論¶
隋志儒家梁有周生子要論一卷録一卷魏侍中周生¶
烈撰袁子正論十九卷袁凖撰梁又有袁子正書二十¶
五卷　魏曹羲作至公論王蔚善之而著至機論辭義¶
甚美　唐志法家陳子要言十四卷(陳融章隋志云/呉豫  太守)¶
<pb:KR3k0032_WYG_062-15b>¶
　　　任子道論¶
隋志道家任子道論十卷(舊唐/志同)魏任嘏撰梁有養生論¶
三卷嵇康撰　晉阮籍著達莊論　王坦之著廢莊論¶
(坦之非時俗放蕩不崇儒/教頗尚刑名著廢莊論)　孔嚴著通葛論坦之贊美¶
之¶
　　　九州人士論¶
舊唐志名家九州人士論一卷盧毓撰¶
　　　晉五等論¶
<pb:KR3k0032_WYG_062-16a>¶
陸機傳以聖王經國義在封建著五等論又作辨亡論¶
二篇　魏曹冏(宗/室)字元首作六代論¶
　　　晉安邊論　徙戎論¶
杜預傳拜度支尚書建安邊論處軍國之要　江統傳¶
時關隴屢為氐羌所擾統深懼四夷亂華宜杜其萌作¶
徙戎論(一本云元康九年正月/太子洗馬江統云云)　伏滔傳從桓温伐袁¶
真至壽陽(咸安/元年)著論二篇名曰正淮上篇曰自戰國至¶
晉中興六百餘年保淮南者九姓稱兵者十一人皆亡¶
<pb:KR3k0032_WYG_062-16b>¶
不旋踵壽陽東連三呉之富南引荆汝之利北接梁宋¶
平塗不過七百西援陳許水陸不出千里龍泉之陂良¶
疇萬頃舒六之貢利盡蠻越其俗尚氣其人習戰先王¶
之宰天下選於有德訪於三吏正分位明等級畫封疆¶
宣政令　宋何承天上安邊論陳四事¶
　　　晉五行三統論¶
索靖傳作五行三統正驗論辨理隂陽氣運　隋志梁¶
有三統五德論曹思文撰¶
<pb:KR3k0032_WYG_062-17a>¶
　　　晉翰林論¶
隋志揔集翰林論三卷晉著作郎李充撰(梁五十四卷/  唐志文史)¶
(類三/卷)　中興書目凡二十八篇論為文體要(文選注初/學記引翰)¶
(林/論)　文心彫龍魏文述典陳思序書應瑒文論陸機文¶
賦仲冶流别&KR0042;範翰林又云翰林博而寡要¶
　　　晉竹林七賢論¶
唐志傳記類戴逵竹林七賢論二卷孟仲暉七賢傳七¶
卷¶
<pb:KR3k0032_WYG_062-17b>¶
　　　晉公謙論¶
王坦之傳與殷康子書論公謙之義曰公道體於自然¶
故理泰而愈降謙義生於不足故時弊而義著康子及¶
袁宏並有疑難坦之標章擿句一一申而釋之　韓伯¶
傳坦之著公謙論袁宏作論難之伯作辨謙以折中曰¶
懲忿窒欲著於損象卑以自牧實繫謙爻皆所以存其¶
所不足拂其所有餘¶
　　　晉新論　物理論¶
<pb:KR3k0032_WYG_062-18a>¶
隋志新論十卷散騎常侍夏侯湛撰梁有楊子物理論¶
十六卷徵士楊泉撰(文選注/引之)¶
　　　隋興衰要論¶
文中子文中子之父王隆以博士待詔雲龍門承詔著¶
興衰要論七篇每奏帝稱善(王道篇曰其言/六代得失明矣)¶
　　　唐帝王畧論¶
志雜家虞世南五卷(崇文目同類/舊史雜史)　中興書目貞觀間¶
太子中舍人世南承詔撰起太昊訖于隋凡帝王事迹¶
<pb:KR3k0032_WYG_062-18b>¶
皆畧紀載假公子荅問以攷訂云¶
　　　唐封建論¶
㑹要貞觀二年十二月十六日太宗問子孫長久之道¶
蕭瑀對以封建上然之始議封建禮部侍郎李百藥論¶
曰云云乃欽明昏亂自係安危非守宰公侯以成興廢¶
　唐宗室傳帝與名臣蕭瑀喟然講封建事而魏徵李¶
百藥皆謂不然天子由是罷不復議　劉秩政典文皇¶
惠侔前古下無山甫將明之才乃聽百藥偏昧之説百¶
<pb:KR3k0032_WYG_062-19a>¶
藥不詳秦漢晉宋齊隋得失之異謂不足法復忽淳于¶
賈曹劉陸成敗之説委之天命天之所命人事而已棄¶
人事捨天理滅聖智任存亡也　柳宗元有封建論¶
　　　唐聖德論¶
通監貞觀六年閏七月戊辰祕書少監虞世南上聖德¶
論上手詔稱卿論太高朕何敢擬上古但比近世差勝¶
耳(實録八月/戊辰上)　武德九年四月給事中歐陽詢上帝德¶
論¶
<pb:KR3k0032_WYG_062-19b>¶
　　　唐列藩正論　正論　忠孝論　十代興亡論¶
　　　　析滯論¶
志儒家武后列藩正論三十卷(雜傳記類云/章懐太子)儲光羲正¶
論十五卷(開元/進士)法家李敬&KR0007;正論三卷儒家又有袁子¶
正論二十卷(詩靈臺疏引袁準正論云/明堂宗廟太學非一體也)正書二十五卷¶
(袁凖十晉人/隋志  九卷)干寶正言十卷雜家朱敬則十代興亡論¶
十卷(魏晉至周隋/賢忠義之節)　(聖厯中撰各載一代興亡之迹先/淳化二年閏二月己丑祕書監李)¶
(至等獻新補注正言十代興亡/論二部十卷手詔荅之藏祕閣)　許王素節傳著忠孝¶
<pb:KR3k0032_WYG_062-20a>¶
論自明　盧藏用傳以俗徇隂陽為析滯論以暢其方¶
　徐彦伯傳武后時王公卿士以言語為酷吏所排彦¶
伯著樞機論以為世戒¶
　　　唐大衍論¶
舊史僧一行尤明著述撰大衍論三卷改撰新厯推周¶
易大衍之數立術以應之撰開元大衍厯經¶
　　　唐君臣政理論¶
志儒家楊相如君臣政理論三卷(崇文/目同)　書目開元十¶
<pb:KR3k0032_WYG_062-20b>¶
三年河南府陸渾主簿楊相如撰上中卷論君臣之體¶
下卷論治理之要　咸平五年十月十七日幸龍圖閣¶
觀五經圖賜宴次御資政殿觀楊相如政要論(即政/理論)¶
天聖四年閏五月學士宋綬録進　晉張昭撰唐朝君¶
臣正論二十五卷上之¶
　　　唐八卦論¶
唐書蘇晉數嵗知為文作八卦論人謂後來王粲　魏¶
志注文章序録曰裴秀著易及樂論　裴頠著崇有貴¶
<pb:KR3k0032_WYG_062-21a>¶
無二論以矯虚誕之弊　書目張説才命論一卷假才¶
命荅問以叩窮達之理又隨句注釋¶
　　　唐五代論¶
于休烈傳肅宗中興文物未全休烈獻五代論討著舊¶
事天子嘉之(舊史云五/代帝王論)　宋朝韓丕著五代興亡論¶
　　　唐戰論守論¶
杜牧傳作罪言原十六衛作戰論守論¶
　　　唐福禄論¶
<pb:KR3k0032_WYG_062-21b>¶
舊史孫思邈撰五卷¶
　　　咸平資政論¶
咸平四年十二月乙卯工部侍郎致仕朱昻上資政論¶
三卷論時政賞罰得失且言天下至廣宜急於擇才以¶
張治具倘限以常牒則英俊無由升舉詔付史館仍寫¶
本留中(㑹要實録作資理文資理/論三卷凡六篇崇  目同)　祥符製勤政論¶
　　　咸平元元論¶
咸平四年十一月丁亥上御龍圖閣召輔臣觀太宗御¶
<pb:KR3k0032_WYG_062-22a>¶
書移御崇和殿閲張去華所著元元論(二萬餘言大指/以養臣務穡為)¶
(急上命寫以縑素為一十/八軸列置龍圖閣之四壁)　國田圖上曰養民之道稼¶
穡為先冀兵革粗息可以力行其事富庶吾民矣去華¶
雍熙中獻大政要録三十篇祥符五年淛漕臣上湖州¶
進士許既濟所著四民論授本州助教(六月二/十九日)¶
　　　景德聖德論¶
四年八月丁未直祕閣錢帷演上聖德論¶
　　　天聖演聖通論¶
<pb:KR3k0032_WYG_062-22b>¶
天聖五年十二月二十二日祕書監胡旦上七十二卷¶
(駁正/五經)景祐元年七月壬辰又上續演聖通論(崇文目云/三十六卷)¶
　胡旦演聖通論論六經傳注得失易十六卷書七卷¶
詩十卷禮記十六卷而春秋論别行博辨精詳學者宗¶
焉¶
　　　康定通志論¶
康定元年十二月十七日翰林學士王堯臣上祕書丞¶
蔡亶(一作/旦)通志論十三篇備言攻守之策如其可采乞¶
<pb:KR3k0032_WYG_062-23a>¶
於陜西縁邊任使詔知乾州¶
　　　慶厯朋黨論¶
歐陽修¶
　　　至和兵民總論¶
三年正月趙肅上十卷(定州/進士)　范仲淹為四論以獻譏¶
指時政仁宗頗以好名為非田况著論上之¶
　　　紹興時政論¶
胡安國為時政論二十篇紹興二年七月乙丒安國(為/給)¶
<pb:KR3k0032_WYG_062-23b>¶
(事/中)入對曰臣聞保國必先定計定計必先定都建都擇¶
地必先設險設險分土必先遵制制國以守必先恤民¶
行此有道必先立政立政有經必先核實然顧人主志¶
尚如何耳尚志所以立本也正心所以決事也養氣所¶
以制敵也宏度所以用人也寛隠所以明德也具此五¶
者帝王之能事備矣乞以覈實而上十有五篇付宰相¶
參酌施行(安國又有/制國論)先是建炎三年四月以給事中召¶
安國未至先上中興策十四篇　施昌言上政論三十¶
<pb:KR3k0032_WYG_062-24a>¶
篇¶
　　　紹興十君論¶
紹興六年四月宋藻上所著十君論召對辛丒補迪功¶
郎¶
　　　紹興中興統論¶
紹興十二年五月十七日辛亥給事中程克俊言漢州¶
布衣陳靖所獻中興統論其三始五要八實之説深明¶
治體論事之外自為文章詔補右迪功郎　紹興十六¶
<pb:KR3k0032_WYG_062-24b>¶
年呉澥進寡見論責實論各二卷謹始論五卷九月六¶
日詔免解二年閏四月二十四日林珦進砭石論可采¶
召赴都堂審察六年十月二十七日王湛上負薪論循¶
資八年二月二日呉武陵獻更化論循資十六年三月¶
二十六日徐存上鑑古十論免解乾道六年正月十八¶
日王信進十論除學官¶
　　　紹興八朝聖孝通紀論　三朝正論¶
紹興十四年三月戊寅王銍獻祖宗八朝聖孝通紀論¶
<pb:KR3k0032_WYG_062-25a>¶
詔遷一官　五年四月庚午曽紆上其父布所著三朝¶
正論二卷詔付史館(以布熙寧記市易本末及紹/聖以來奏對要語集為正論)¶
　　　乾道恢復十論¶
乾道七年太常簿趙粹中進恢復機密十論俾邊帥招¶
中原之人用竒以擣燕山又進制狄權鑑取書傳制狄¶
之説參考歴代事迹總歸條例為十六門四十卷又富¶
彊要策十卷專論屯田　文心雕龍自論語以前經無¶
論字六韜二論後人追題(六韜霸典文/論文師武論)莊周齊物以論¶
<pb:KR3k0032_WYG_062-25b>¶
為名(莊子内篇齊/物論第二)不韋春秋六論昭列(吕氏春秋六/論三十六篇)石¶
渠論藝(隋志石渠禮論/四卷戴聖撰)白虎講聚(肅宗㑹諸儒講論五/經作白虎通德論)¶
述聖通經論家之正體也班彪王命嚴尤三將(太平御/覽引嚴)¶
(尤三將論卷唐/志雜家一)蘭石之才性(傅嘏㑹嘏論才性同/異鍾  集而論之)仲宣¶
之去伐(隋志王粲去/伐論集三卷)叔夜之辯聲(嵇叔夜聲無哀/樂論見世説注)太初¶
之本&KR0007;(夏侯&KR0007;著樂毅張/良及本無肉刑論)輔嗣之兩例平叔之二論(隋/志)¶
(何晏撰老子道德論二卷又見/世説以所注老子為道德二論)並師心獨見鋒穎精宻¶
蓋論之英也李康運命陸機辨亡(並見/文選)宋岱郭象(晉宋/岱周)¶
<pb:KR3k0032_WYG_062-26a>¶
(易論一卷郭象注/  選注引郭象論)夷甫裴頠(裴頠著崇有論王衍之徒/攻難交至頠著崇有貴無)¶
(二論以/矯虚誕)並獨步當時流聲後代¶
　　序　贊¶
　序緒也緒述其事使相&KR0332;續贊明也稱人之美曰讚¶
　　　漢新序¶
見著書類¶
　　　漢劉向揚雄所序¶
見著書等類　漢蓺文志劉向所序六十七篇揚雄所¶
<pb:KR3k0032_WYG_062-26b>¶
序三十八篇　唐志别集類向集五卷雄集五卷(書目/雄集)¶
(六卷四十三篇向/集五卷十八篇)¶
　　　漢梁竦七序　傅幹王命叙(見論類/)¶
梁竦傳閉門自養以經籍為娯顯宗時著書數篇名曰¶
七序班固見而稱曰孔子著春秋而亂臣賊子懼梁竦¶
作七序而竊位素餐者慙　文選注引傅幹後漢王命¶
叙¶
　　　漢三輔耆舊節士序　名德先賢贊¶
<pb:KR3k0032_WYG_062-27a>¶
隋志後漢光武始詔南陽撰作風俗故沛三輔有耆舊¶
節士之序魯廬江有名德先賢之贊郡國之書由此而¶
作魯沛三輔序贊並亡　蜀志楊戲以延熙四年著季¶
漢輔臣贊其所頌述多載于蜀書　北史李仲尚著前¶
漢功臣序讚¶
　　　漢河南尹壁贊¶
見牧守類　京兆五守西漢難追河南二尹東京罕繼¶
(梁邵陵/王表云)¶
<pb:KR3k0032_WYG_062-27b>¶
　　　漢太學贊¶
見學校類¶
　　　漢明帝畫讚¶
唐志雜傳類漢明帝畫讚五十卷(舊志書讚五十/卷漢明帝撰)　隋¶
志總集類畫讚五卷漢明帝殿閣畫魏陳思王讚梁五¶
十卷(藝文類聚有曹/植帝堯畫贊)　漢文帝時詔繪古帝王名臣像¶
於殿壁明帝好畫立畫官詔班固賈逵輩取經史事畫¶
之起伏羲凡五十謂之畫贊　徐陵曰甘泉之殿舊禮¶
<pb:KR3k0032_WYG_062-28a>¶
羲軒長樂之宫本圖堯舜¶
　　　魏温室畫像讚　百瑞圖¶
魏都賦丹青煥炳特有温室儀形宇宙歴像賢聖圖以¶
百瑞綷以藻詠芒芒終古此焉則鏡有虞作繪兹亦等¶
競張載注鳴鶴堂之前次聽政殿之後東西二坊之中¶
央有温室中有畫像讚　景福殿賦命共工使作繢明¶
五采之彰施圖象古昔以當箴規椒房之列是準是儀¶
故將廣智必先多聞立德必先近仁朝觀夕覽何與書¶
<pb:KR3k0032_WYG_062-28b>¶
紳&KR0007;軒交登騶虞承獻¶
　　　晉三國名臣贊¶
見頌類　文苑英華嚴從有擬三國名臣讚序　文心¶
雕龍昔虞舜之祀樂正重贊(尚書/大傳)益贊于禹伊陟贊于¶
巫咸(尚/書)漢置鴻臚以唱拜為讚相如屬詞始讚荆軻(文/章)¶
(縁/起)史班書記託贊褒貶景純注雅動植必讚(隋志郭璞/爾雅圖讚)¶
(二/卷)　翰林論曰容象圖而讚立宜使辭簡而義正¶
　　　晉諸公讚¶
<pb:KR3k0032_WYG_062-29a>¶
唐志雜史傅暢晉諸公讚二十二卷　隋志二十一卷¶
晉祕書監傅暢撰(魏志注文/選注引之)　晉傅暢著晉諸公贊及¶
晉公卿禮秩故事(見典/故類)¶
　　　晉厯贊¶
晉書張亢宗領著作述厯贊一篇¶
　　　兩晉名臣讚¶
孫何作兩晉名臣贊宋詩二十篇春秋意尊儒教議¶
　　　七國叙讚¶
<pb:KR3k0032_WYG_062-29b>¶
舊唐志十卷集録¶
　　　宋孔子讚¶
宋書元嘉十四年河西獻孔子讚一卷　舊唐志四科¶
傳讚四卷姚澹撰¶
　　　唐志孝圖傳讚¶
志傳記類李襲譽二十卷　又見圖類¶
　　　唐六賢圖讚¶
志李渤一卷　李渤&KR0019;渤隠廬山摭古聨德高蹈者楚¶
<pb:KR3k0032_WYG_062-30a>¶
接輿老萊子黔婁先生於陵子王仲儒梁鴻六人圖像¶
讚其行因以自儆¶
　　　祥符雙廟讚¶
睢陽祠張巡許逺號雙廟(大厯中建名大觀二/年十月賜  協忠廟)　章聖¶
東巡過其廟留駕裴囘咨其雄挺著金石刻贊明厥忠¶
與夷齊踣西山孔子稱仁何以異(唐/史)　祥符七年八月¶
丁丑以聖製雙廟贊示輔臣先是景德四年二月己巳¶
次西京詔曰滎陽舊邑次舍所經漢將軍紀信以身徇¶
<pb:KR3k0032_WYG_062-30b>¶
國宜贈太尉又贈司徒魯恭太師以奬名臣戊子又増¶
封唐大厯中孝子潘良玉之墓　大厯四年八月齊嵩¶
撰雙廟記(金石/録)¶
　　經¶
　　　黄帝隂符經¶
見隂陽書類¶
　　　黄帝四經¶
漢志道家四篇　隋志黄帝四篇老子二篇最得深㫖¶
<pb:KR3k0032_WYG_062-31a>¶
　史記正義黄帝道書十卷¶
　　　黄帝内經¶
漢志醫經黄帝内經十八卷外經三十七卷(詳見/後)¶
　　　黄帝九宫經¶
隋志一卷又三卷　唐㑹要㑹昌二年王起等奏案黄¶
帝九宫經及蕭吉五行大義¶
　　　黄帝占夢經¶
漢志雜占十八家黄帝長柳占夢十一卷衆占非一而¶
<pb:KR3k0032_WYG_062-31b>¶
夢為大故周有其官而詩著明大人之占以考吉㓙¶
史記正義帝王世紀云黄帝夢風吹塵垢皆去又夢執¶
千鈞之弩驅羊萬群依二占求之得風后於海隅登以¶
為相得力牧於大澤進以為將黄帝因作占夢經十一¶
卷¶
　　　漢忠經¶
見孝經類¶
　　　漢神異經¶
<pb:KR3k0032_WYG_062-32a>¶
唐志道家東方朔二卷張華注　書目漢東方朔記晉¶
張華傳朔周游天下所見神異山海經所不載者列之¶
　　　唐感應經¶
書目三卷唐李淳風撰載物類相感為韻語而注釋之¶
　　　唐太一金鏡式經¶
志五行類王希明十卷開元中詔撰　舊史一行撰天¶
一太一經及太一局遁甲經各一卷¶
　　　清化經¶
<pb:KR3k0032_WYG_062-32b>¶
舊唐志儒家十卷蔡洪撰¶
　¶
　¶
　¶
　¶
　¶
　¶
　玉海卷六十二¶
