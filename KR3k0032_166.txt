#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百六十六
#+PROPERTY: JUAN 卷一百六十六
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百六十六
<pb:KR3k0032_WYG_166-1a>¶
欽定四庫全書¶
　玉海卷一百六十六¶
　　　　　　　　　　　　宋　王應麟　撰¶
　宫室¶
　　觀¶
　觀觀也周置兩觀以表宫門其上可居登之可以逺¶
　觀故謂之觀¶
　　　周兩觀¶
<pb:KR3k0032_WYG_166-1b>¶
見門闕類¶
　　　漢宜春觀¶
水經注澇水北逕漢宜春觀合美陂水入渭　東方朔¶
&KR0019;注師古曰觀在鄠縣在長安城西(秦上林/苑北)　王道志¶
宜春觀武帝造¶
　　　漢龍臺觀　細柳觀¶
司馬相如&KR0019;上林賦登龍臺掩細柳注張揖曰龍臺觀¶
在豐水西北近渭(三輔故事曰龍臺髙六丈漢時龍見/陂中故作此臺括地志曰龍臺觀在)¶
<pb:KR3k0032_WYG_166-2a>¶
(雍州鄠縣東/北三十五里)郭璞曰細柳觀在昆明池南(黄圖云在長/安西細柳市)¶
　匈奴&KR0019;軍長安西細柳注如淳曰細柳倉在渭北近¶
石徼張揖曰在昆明池南今有柳市(文紀事索隠按三/輔故  細柳在直)¶
(城門外阿房宫西/北云在渭北非也)　西京賦上林禁苑云云邪界細柳¶
注在長安西北¶
　　　漢豫章觀　昆明觀¶
西都賦集乎豫章之宇注館名黄圖曰上林有豫章觀¶
武帝造在昆明池中亦曰昆明觀　史平準書大修昆¶
<pb:KR3k0032_WYG_166-2b>¶
明池列觀環之(括地志昆明觀在雍州長安西/二十里黄圖上林苑有昆明觀)　天文¶
志昆明東觀　西京賦昆明靈沼云云豫章珍館揭焉¶
中峙牽牛立其左織女處其右(薛綜注皆豫章木為臺/館也李善曰黄圖上林)¶
(有豫/章觀)相羊乎五柞之館旋憩乎昆明之池登豫章簡矰¶
紅(注豫章池/中臺也)　西征賦(潘/岳)昔豫章之名宇披&KR0007;池而特¶
起儀景星於天漢列牛女以雙峙(宫殿閣疏昆明池/有二石牛女象也)¶
校獵賦(揚/雄)先置乎白楊之南注服䖍曰白楊觀名¶
　　　漢甘泉四觀¶
<pb:KR3k0032_WYG_166-3a>¶
司馬相如&KR0019;上林賦蹷石闗歴封巒過鳷鵲望露寒注¶
張揖曰此四觀建元中作在雲陽甘泉宫外　史記甘¶
泉更置前殿始廣諸宫室正義揚雄云甘泉本秦離宫¶
既奢泰武帝増通天臺迎風館近則有洪涯儲胥逺則¶
有石闗封巒鳷鵲露寒棠梨等觀又有髙華白虎温徳¶
相思觀曾城走狗天梯瑶臺等黄圖武帝先作迎風館¶
於甘泉山後加露寒儲胥二館建元中作石闗封巒鳷¶
鵲觀　揚雄甘泉賦封巒石闗施靡乎延屬(師古曰皆/宫名李善)¶
<pb:KR3k0032_WYG_166-3b>¶
(曰黄圖曰甘泉有/石闗觀封巒觀)度三巒(李善曰即/封巒觀也)　武紀注晉灼曰¶
雲陽甘泉有宫觀故稱都¶
　　　漢延夀觀¶
史紀益延夀觀正義括地志云延夀觀在雍州雲陽縣¶
西北八十一里通天臺西八十步¶
　　　漢成山觀　日觀¶
魏志田豫督青州入成山登漢武之觀　黄圖成山在¶
東萊不夜縣於其上築宫闕為觀　封禪儀泰山東南¶
<pb:KR3k0032_WYG_166-4a>¶
有山名日觀(見封/禪)¶
　　　漢屬玉觀¶
宣紀甘露二年十二月行幸萯陽宫屬玉觀注晉灼曰¶
屬玉水鳥似鵁鶄以名觀也應劭曰宫在鄠秦昭王起¶
　黄圖屬玉觀在右扶風　西都賦天子乃登屬玉之¶
館歴長楊之榭注服䖍曰以玉飾因名焉¶
　　　漢甲觀¶
成紀元帝在太子宫生於甲觀畫堂(甘露三年畫元后/&KR0019;作甲館  堂)¶
<pb:KR3k0032_WYG_166-4b>¶
　顔師古謂甲者甲乙丙丁之次元后&KR0019;言見於丙殿¶
此其例也而應劭以為在太子宫之甲地謬矣畫堂但¶
畫飾耳又以為畫九子母非也霍光止畫室中是則宫¶
殿中通有采畫之堂室(漢宫閻疏曰未央宫有畫堂甲/觀非常室  如淳曰黄圖云太)¶
(子宫有/甲觀)　後清河王慶&KR0019;以長别居丙舍(後官志有丙/舍長一人)¶
　　　漢上蘭觀¶
元后傳校獵上蘭注師古曰上蘭觀名在上林中　羽¶
獵&KR0019;(揚/雄)望舒彌轡翼乎徐至於上蘭注晉灼曰在上林¶
<pb:KR3k0032_WYG_166-5a>¶
　西都賦饒酆鄗歴上蘭　西京賦陳虎旅於飛亷正¶
壘壁乎上蘭注黄圖曰上林有上蘭觀¶
　　　漢平樂觀¶
西域&KR0019;元康二月烏孫元貴靡願復尚漢公主天子自¶
臨平樂觀㑹匈奴使者外國君長大角抵設樂而遣之¶
　東方朔&KR0019;有平樂觀賦(後漢李尤賦曰設平樂之顯/觀章秘偉之奇珍習禁武以)¶
(講捷厭不羈之遐鄰彌平原之廣敞/處金商之維陬南切洛濵北隣倉山)　武紀注應劭曰¶
明帝永平五年至長安迎飛廉并銅馬置上西門外名¶
<pb:KR3k0032_WYG_166-5b>¶
平樂館　鄧隲&KR0019;涼都畔羌揺蕩西州安帝詔隲將兵¶
擊之車駕幸平樂觀餞之　何進&KR0019;靈帝講武於平樂¶
觀　東京賦其西則平樂都場示逺之觀龍雀蟠蜿天¶
馬半漢瑰異譎詭燦爛炳煥注平樂觀名都謂為大場¶
於上作樂使逺觀之謂之平樂在城西也龍雀飛亷也¶
天馬銅馬也華嶠後漢書曰明帝至長安迎取飛亷并¶
銅馬置上西門平樂觀也(西京賦注平樂/館大作樂處也)¶
　　　漢東觀¶
<pb:KR3k0032_WYG_166-6a>¶
洛陽宫殿名南宫有東觀漢氏圖籍所在有石渠石室¶
延閣廣内蓄之於外府又有御史掌蘭臺秘書及麒麟¶
天禄二閣藏之於内禁桓帝延熹二年始置秘書監官¶
秩六百石掌典書古今文字攷古今同異屬太常　紀¶
和帝永元十三年正月丁丑帝幸東觀覽書林閱篇籍¶
博選藝術之士以充其官注陸機洛陽記曰在南宫髙¶
闕十二間介於承鳳觀　安帝永初四年二月乙亥詔¶
謁者劉珍及五經博士校定東觀諸子&KR0019;記百家藝術¶
<pb:KR3k0032_WYG_166-6b>¶
整齊脱誤是正文字　和熹鄧太后定策立安帝臨朝¶
政太后自入宮掖從曹大家受經書兼天文算數晝省¶
王政夜則誦讀而患其謬誤懼乖典章乃博選諸儒劉¶
珍等及博士議郎四方掾史五十餘人詣東觀校讐&KR0019;¶
記事畢奏御賜葛布各有差又詔中官近臣於東觀受¶
讀經傳以教宫人　列&KR0019;曹褒章和元年召詣嘉徳門¶
令小黄門持班固所上叔孫通漢儀敕褒今宜依禮條¶
正使可施行於南宫東觀盡心集作　黄香元和元年¶
<pb:KR3k0032_WYG_166-7a>¶
肅宗詔詣東觀讀未見書(文/苑)　北海靖王興子復為臨¶
邑侯好學能文章承平中毎有講學事輒令復典掌¶
焉與班固賈逵共述漢史傅毅等皆宗事之復子騊駼¶
及從兄平望侯毅並有才學永寧元年鄧太后詔毅及¶
騊駼入東觀與謁者僕射劉珍著中興以下名臣列士¶
&KR0019;　劉珍永初中為謁者僕射鄧太后詔使與校書劉¶
騊駼馬融及五經博士校定東觀五經諸子&KR0019;記百家藝¶
術整齊脫誤是正文字(文/苑)　班昭(曹世/叔妻)兄固著漢書其¶
<pb:KR3k0032_WYG_166-7b>¶
八表及天文志未竟而卒和帝詔昭就東觀藏書閣踵¶
而成之(列/女)　孔僖元和二年校書東觀(儒/林)　李尤和帝¶
時侍中賈逵薦尤有相如揚雄之風召詣東觀受詔作賦¶
(其賦曰上承重閣下屬周廊前望雲臺後匝徳陽道無/隠而不顯書無闕而不陳覽三代而來宜包郁郁之周)¶
(文又東觀銘曰周氏舊區皇漢實循房闥内布綺疏外/陳升降三除貫啓七門是謂東觀書籍林淵列侯&KR0042;雅)¶
(治掌藝文/選注引之)　拜蘭臺令史安帝時為諫議大夫受詔與¶
謁者僕射劉珍等俱撰漢記(文/苑)　張衡永初中謁者¶
僕射劉珍校書郎劉騊駼等著作東觀撰集漢記因定¶
<pb:KR3k0032_WYG_166-8a>¶
漢家禮儀上言請衡參論其事會並卒衡常歎息欲終¶
成之及為侍中上䟽請得専事東觀收拾遺文畢力補¶
綴又條上司馬遷班固所叙與典籍不合者十餘事數¶
上不聽後之著述多不詳典時人追恨之　馬融永初¶
四年拜為校書郎中詣東觀典校祕書(在東觀十年/窮覽典籍)¶
竇章少好學有文章與馬融崔瑗同好更相推薦永初¶
中學者稱東觀為老氏臧室道家蓬萊山太僕鄧康薦¶
章入東觀為校書郎注老子為守臧史復為柱下史四¶
<pb:KR3k0032_WYG_166-8b>¶
方所記文書皆歸柱下言東漢經籍多也蓬萊海中神¶
山為仙府幽經祕籙並皆在焉　蔡倫為長樂太僕元¶
初四年帝以經&KR0019;之文多不正定選劉珍等詣東觀讎¶
校漢家法令倫監典其事(宦/者)　鄧嗣(禹之/後)永夀中與伏¶
無忌延篤著書東觀　崔實桓帝時與朱穆邊韶延篤¶
等著作東觀　邊韶拜太中大夫著作東觀　張奐奏¶
尚書章句詔下東觀　盧植能通古今學熹平四年拜¶
九江太守以疾去官作尚書章句三禮解詁時始立太¶
<pb:KR3k0032_WYG_166-9a>¶
學石經以正五經文字植乃上書願得將能書生二人¶
共詣東觀就官財糧専心硏精合尚書章句考禮記得¶
失庶裁定聖典刋正碑文拜議郎與諫議大夫馬日磾¶
議郎蔡邕楊彪韓說等並在東觀校中書五經記&KR0019;補¶
續漢記　蔡邕拜郎中校書東觀以經籍去聖人久逺¶
俗儒穿鑿疑誤後學奏求正定六經靈帝許之邕在東¶
觀與盧植韓說等撰補後漢記㑹遭事流離不及得成¶
奏其所著十意分别首目連置章左注猶前書十志也¶
<pb:KR3k0032_WYG_166-9b>¶
有律歴意一禮意二樂意三郊祀意四天文意五車服¶
意六欲刪定者一接續者四前志所無臣欲著者五¶
髙彪舉孝亷為郎中校書東觀因事諷諫數奏賦頌奇¶
文靈帝詔東觀畫彪像以勸學者(文/苑)　陽球奏罷鴻¶
都文學曰今太學東觀足以宣明聖化願罷鴻都之選¶
以消天下之謗(酷/吏)　李勝有文才為東觀郎　儒林¶
&KR0019;孝和數幸東觀覽閱書林初光武遷還洛陽其經牒¶
祕書載之二千餘兩自此以後參倍於前及董卓移都¶
<pb:KR3k0032_WYG_166-10a>¶
吏民擾亂自辟雍東觀蘭臺石室宣明鴻都諸藏典䇿¶
文章競共剖散其縑帛圖書大則連為帷蓋小乃制為¶
縢囊　通典漢東京圖書悉在東觀多使名儒碩學入¶
直東觀撰述國史謂之著作東觀皆以他官領焉(班固/傅毅)¶
(以蘭臺令史陳崇以洛陽令尹敏以長/陵令孟冀以司&KR0032;校尉並著作東觀)　厯志注袁崧¶
書曰劉洪在東觀與蔡邕共述律厯記　五行志注孔¶
叢曰建初元年大旱侍御史孔豐上疏天子納其言三¶
日雨即降拜黄門郎典東觀事　崔子玉東觀箴洋洋¶
<pb:KR3k0032_WYG_166-10b>¶
東觀古之史官左書君行右記其言辛尹顧訪文武明¶
宣倚相見寶荆國以安云云史臣司藝　吳華敷&KR0019;東¶
觀儒林之府當講校文藝處定疑難漢時皆名學碩儒¶
乃任其職(吳有東/觀令)　晉職官志漢東京圖籍在東觀故¶
使名儒著作有其名尚未有官　唐百官志後漢東觀¶
藏書之室亦著作之所當時文學之士使校讐其中故¶
有校書之職　隋經籍志漢中興於東觀及仁夀閣集¶
新書東觀記一百四十三卷起光武記注至靈帝長水¶
<pb:KR3k0032_WYG_166-11a>¶
校尉劉珍等撰　唐蓺文志正史類劉珍等東觀記一¶
百二(一本/作三)十六卷目録一卷　中興書目東觀漢記八¶
卷案隋志一百四十三卷唐吳兢家藏已亡十六卷今所¶
存只鄧禹吳漢賈復耿弇冦恂馮異祭遵蓋延八&KR0019;(漢/記)¶
(按史通云劉珍李尤作之自建武至永初後伏無忌邊/韶崔實繼作百四十篇號曰漢記熹平中馬日磾蔡邕)¶
(等續/修之)　晉華嶠曰劉向父子世典史籍馬融博通三入¶
東觀　唐劉知幾曰古之國史皆出一家未聞藉功於¶
衆唯漢東觀集羣儒纂集無主條章不建¶
<pb:KR3k0032_WYG_166-11b>¶
　　　漢白虎觀　白虎通徳論¶
章紀建初四年十一月壬戌詔曰三代導人教學為本¶
漢承暴秦褒顯儒術建立五經為置博士其後學者精¶
進雖曰承師亦别名家孝宣皇帝以為去聖逾逺學不¶
厭博故遂立大小夏侯尚書後又立京氏易至建武中¶
復置顔氏(安/樂)嚴氏(彭/祖)春秋大小戴禮博士此皆所以扶¶
進微學尊廣道藝也中元元年詔書五經章句繁多議¶
欲減省至永平元年長水校尉儵(樊/儵)奏言先帝大業當¶
<pb:KR3k0032_WYG_166-12a>¶
以時施行欲使諸儒共正經義頗令學者得以自助孔¶
子曰學之不講是吾憂也又曰博學而篤志切問而近¶
思仁在其中矣於戲其勉之哉於是下太常將大夫博¶
士議郎郎官及諸生諸儒㑹白虎觀(西都以名殿杜欽/谷永於此對六經)¶
(之問豈非漢家/右文之地歟)講論五經同異使五官中郎將魏應承¶
制問侍中淳于恭(恭善/老子)奏帝親稱制臨決如孝宣甘露¶
石渠故事作白虎議奏(今白虎通應尚書則丁鴻桓郁/魯詩則魏  魯恭春秋則楊終)¶
(公羊則樓望李育/古文左氏則賈逵)　儒林&KR0019;建初中大㑹諸儒於白虎¶
<pb:KR3k0032_WYG_166-12b>¶
詳考同異連月乃罷肅宗親臨顧命史臣著為通義又¶
詔髙才生受古文尚書毛詩穀梁左氏春秋(即白虎/通義)¶
列&KR0019;賈逵拜為郎與班固並校祕書應對左右肅宗立¶
降意儒術特好古文尚書左氏&KR0019;建初五年詔逵入講¶
北宫白虎觀南宫雲臺使發出左氏&KR0019;大義長於二&KR0019;¶
者逵於是條奏之曰臣謹擿出左氏三十事尤著明者¶
皆君臣之正義父子之紀綱至如祭仲紀季伍子胥叔¶
術之屬左氏義深於君父公羊多任於權變光武欲立¶
<pb:KR3k0032_WYG_166-13a>¶
左氏穀梁㑹二家先師不曉圖䜟故中道而廢願陛下¶
留意廢學以廣聖見帝嘉之令逵自選公羊嚴顔髙才¶
生教以左氏與簡紙經傳各一通八年乃詔諸儒各選¶
髙才生受左氏穀梁春秋古文尚書毛詩由是四經遂¶
行於世(自建武二年韓歆為費氏易左氏春秋立博士/四年正月公卿㑹於雲臺范升力排左氏費氏)¶
(時陳元立左氏帝以李封為左氏博士封卒復廢賈逵/亦通左氏學永平中上左氏傳國語解詁五十一篇明)¶
(帝令藏祕館肅宗好古文尚書左氏傳建初中詔賈逵/入講北宫白虎觀南宫雲臺逵言劉氏為堯後左氏有)¶
(明文與圖䜟合又言古文尚書當立建初八年乃詔諸/儒各選髙才生授左氏穀梁春秋毛詩尚書由是四經)¶
<pb:KR3k0032_WYG_166-13b>¶
(行於世繼立學官然皆/立髙第為講郎給事)　楊終肅宗時為校書郎言宣¶
帝博徵羣儒論定五經於石渠閣方今天下少事學者¶
得成其業而章句之徒破壊大體宜如石渠故事永為¶
後世則於是詔諸儒於白虎觀論攷同異焉　魏應習¶
魯詩建初四年拜五官中郎將肅宗甚重之時㑹京師¶
諸儒於白虎觀講論五經同異使應専掌難問淳于恭¶
奏之帝親臨稱制如石渠故事(儒/林)　丁鴻兼射聲校尉¶
肅宗詔鴻與廣平王羨及諸儒樓望成封桓郁賈逵等¶
<pb:KR3k0032_WYG_166-14a>¶
論定五經同異於北宫白虎觀鴻以才髙論難最明諸¶
儒稱之帝數嗟焉時人歎曰殿中無雙丁孝公注廣平¶
王羨明帝子也東觀記曰與太常樓望少府成封屯騎¶
校尉桓郁衛士令賈逵等集議也白虎門名於門立觀¶
因以名之焉　李育為博士建初四年詔與諸儒論五¶
經於白虎觀育以公羊義難賈逵皆有理證號為通儒¶
(儒/林)　魯恭習魯詩肅宗㑹諸儒白虎觀特以經名得¶
召與(與預/同)其議班固為&KR0007;武司馬天子㑹諸儒講論五¶
<pb:KR3k0032_WYG_166-14b>¶
經作白虎通徳論令固撰集其事書凡十卷四十四門¶
爵號禮樂巡狩情性衣裳三綱六紀五刑三軍之事悉¶
備廣平王羨博涉經書有威嚴建初四年與諸儒講論¶
於白虎殿　清河王慶永元四年帝移幸北宫章徳殿¶
講白虎觀慶得入省宿止　蔡邕封事孝宣㑹諸¶
儒於石渠章帝集學士於白虎　明紀永平三年¶
起北宫八年十月北宫成　鄧后紀有北宫増喜¶
觀¶
<pb:KR3k0032_WYG_166-15a>¶
　　　漢聽訟觀¶
晉刑法志光武中興留心庶獄常臨聽獄訟躬決疑事¶
明帝即位常臨聽訟觀録洛陽諸獄帝性既明察能得¶
下姦故尚書奏決近於煩碎¶
　　　漢長樂觀¶
髙彪&KR0019;靈帝時京兆第五永為督軍御史使督幽州百¶
官大㑹祖餞于長樂觀議郎蔡邕等皆賦詩彪獨作箴¶
　　　鼎中觀¶
<pb:KR3k0032_WYG_166-15b>¶
陸機洛陽地記洛陽南宫有承風觀北宫有增喜觀城¶
外有宣陽觀千秋鴻地泉城&KR0045;威石樓等觀城外有鼎¶
中觀　輿地志洛陽西南洛水上有鼎中觀是成王定¶
鼎處　後漢有承禄觀清河王慶居之¶
　　　魏聽訟觀¶
魏志明帝太和三年十月改平望觀為聽訟觀帝常言¶
獄者天下之性命毎斷大獄常幸觀臨聽之(又置律/博士)¶
水經注自天淵池東出華林園逕聽訟觀南觀西北接¶
<pb:KR3k0032_WYG_166-16a>¶
華林&KR0032;簿¶
　　　魏總章觀　崇文觀¶
魏志明帝青龍三年三月大治洛陽宫築總章觀髙十¶
餘丈建翔鳳於上四年四月置崇文觀召善屬文者充¶
之　王肅領秘書監兼崇文觀祭酒　荀朂檢校大樂¶
總章鼔吹八音　洛陽宫殿簿總章觀閣十三間　王¶
元長曲水詩序協律總章之司厚倫正俗崇文成均之¶
職導徳齊禮　文選景福殿賦碣以髙唐崇觀表¶
<pb:KR3k0032_WYG_166-16b>¶
以建城峻廬注二觀名　輿地志洛陽有廣望閬¶
風臨商觀　夏侯惠景福殿賦高樓承雲列觀若¶
浮¶
　　　魏凌霄觀¶
魏志明帝作凌霄觀　華延雋洛陽記洛陽城十八觀¶
　洛中記有昌都觀東北有百尺樓魏都水使者陳熙¶
造¶
　　　魏紀勲觀¶
<pb:KR3k0032_WYG_166-17a>¶
五代史魏賞彭陽之功别創紀勲之觀齊旌泗水之績¶
乃崇嘉徳之樓¶
　　　晉聽訟觀　後魏東明觀¶
武帝紀泰始四年十二月庚寅臨聽訟觀録囚徒親平¶
決焉五年春正月丙申帝臨聽訟觀録囚徒多所原遣¶
十年六月癸巳臨聽訟觀録囚徒多所原遣　元帝紀¶
大興元年十一月庚申新作聽訟觀　陸機洛陽地記¶
宫中有臨髙陵雲宣曲廣望閬風萬世修齡總章聽訟¶
<pb:KR3k0032_WYG_166-17b>¶
凡九觀皆髙十六七丈雲毋窗日曜之有光　後魏史¶
太和十五年五月於東明觀(太和四年/十月改作)折疑獄　符堅¶
置聽訟觀於未央之南　宋延賢堂聽訟(見堂/類)¶
　　　晉宣武觀¶
武帝紀泰始九年十一月丁酉臨宣武觀大閱諸軍甲¶
辰乃罷十年十一月庚午帝臨宣武觀大閱諸軍咸寧¶
元年十一月癸亥大閱於宣武觀三年冬十一月丙戌¶
帝臨宣武觀大閱太康四年十二月庚午大閱於宣武¶
<pb:KR3k0032_WYG_166-18a>¶
觀(一本此年六月又閱宣武觀前後凡五閱若是五閱/則别本十年及此六月者非當攷  禮志武帝泰始)¶
(四年九月咸寧元年太康四年六年皆自臨宣武觀大/閱衆軍  一本泰始元年十一月庚午帝臨觀十一年)¶
(十一月咸寧元年十一月癸亥/三年冬十一月大閱於宣武觀)　山濤&KR0019;武帝常講武¶
於宣武塲濤時有疾詔乘步輦從因與盧欽論用兵之¶
本以為不宜去州郡武備時咸以濤不學孫吳而闇與¶
之合帝曰天下名言也而不能用　禮志元帝大興四¶
年詔左右衛及諸營教習依大習儀作雁羽仗　水經¶
注其一水自大夏門東逕宣武觀　宋紀文帝元嘉五¶
<pb:KR3k0032_WYG_166-18b>¶
年正月甲申臨&KR0007;武館閱武　陳紀宣帝大建十一年¶
八月丁卯幸大壯館閱武　吳有白爵觀　蜀李輔討¶
破羌虜築平羌觀於秦亭¶
　　　宋通天觀¶
建康宫闕簿通天觀在縣東北五里一百步舊臺城内¶
宋元嘉中築二十三年更修廣之造景陽樓大壯觀又¶
立鳳光殿醴泉堂建業宫有迎風觀宋大明中起¶
　　　宋總明觀　東觀¶
<pb:KR3k0032_WYG_166-19a>¶
南史明帝泰始六年九月戊寅立總明觀召學士以充¶
之置東觀祭酒訪舉各一人學士二十人分為儒道文¶
史隂陽五部學言隂陽者遂無其人(以國學廢初置總/明觀  祭酒一人)¶
　王儉&KR0019;明帝置總明觀以集學士或謂之東觀置東¶
觀祭酒一人總明訪舉郎一人儒&KR0007;文史四科科置學¶
士十人令史以下各有差　齊紀永明三年五月乙未¶
省總明觀(志建元中掌治五禮/永明三年國學建省)　&KR0019;王諶領東觀祭酒¶
即明帝所置總明觀也　虞愿領東觀祭酒　司馬憲¶
<pb:KR3k0032_WYG_166-19b>¶
待詔東觀為學士　齊武帝築商飈觀　梁立曾城觀¶
更起重閣¶
　　　後周崇文觀　通道觀¶
北史明皇尚學藝内有崇文之觀外重成均之職握素¶
懐鈆重席解頥之士間出於朝廷員冠方領執經負笈¶
之生著録於京邑　武帝紀建徳三年六月戊午立通¶
道觀¶
　　　唐宗聖觀¶
<pb:KR3k0032_WYG_166-20a>¶
元和志樓觀在盩厔縣東三十二里本周康王大夫尹¶
喜宅也穆王為召幽逸之人置為道士相承至秦漢皆¶
有道士居之晉恵帝時重置其地舊有尹先生樓因名¶
樓觀武徳初改名宗聖觀事具樓觀本記及先師&KR0019;¶
紀武徳七年十月丙子謁樓觀老子祠¶
　　　唐明義觀¶
見大明宫¶
　　　唐兩觀¶
<pb:KR3k0032_WYG_166-20b>¶
百官志御史大夫正百官班序遲明列於兩觀　禮閽¶
人疏魯有三門雉門有兩觀為中門天子五門雉門亦¶
為中門有兩觀　顔真卿象魏賦濬重門於北極聳雙¶
闕以南敞¶
　　　唐明堂四門八觀¶
㑹要永徽二年七月詳定明堂門闕制度三年六月二¶
十八日有司奏方垣四門去堂步數准太廟南門仍立¶
四門八觀依太廟别各安三門施元閫四角造三重巍¶
<pb:KR3k0032_WYG_166-21a>¶
闕後以制度未定而止¶
　　　唐紫雲觀¶
舊紀乾封元年正月丁丑兖州置紫雲仙鶴萬嵗三觀¶
封巒非烟重輪三寺¶
　　　唐望仙觀¶
武宗紀㑹昌三年夏(通鑑/五月)作望仙觀於禁中　元稹集¶
云玉晨觀在紫宸殿後¶
　　　祥符元符觀¶
<pb:KR3k0032_WYG_166-21b>¶
元年正月戊辰改左承天門為左承天祥符門以天書¶
降故也上梁日車駕親臨以御製大中祥符頌刻石門¶
側七年十二月己未(一作/庚申)詔以左承天祥符門内新建¶
觀宜以元符為名帝自製序(九月建資/善堂於南)先是毎嵗天慶¶
節就右承天祥符門内設幄陳供為天書道塲以車駕¶
往來喧雜後命葺皇城司廨宇為之(天禧二年常宴從/臣于此其詳見御)¶
(製資善堂記内/資善堂即觀)九年五月庚戌以御製元符觀頌刻石¶
(在承天祥符/門次西北廊)　天禧元年與宗室宰相臨幸歴覽觀中¶
<pb:KR3k0032_WYG_166-22a>¶
丹竈藥金寶器之品上作洞天記燒藥殿賛示之(四年/正月)¶
(十七日詣元符/觀幸資善堂)　後罷之併入皇城司¶
　　　歴代觀名¶
前漢¶
　屬玉　青相¶
後漢¶
　平樂　長平¶
魏¶
<pb:KR3k0032_WYG_166-22b>¶
　髙昌　廣望　總章¶
西晉¶
　宣武¶
後魏¶
　涼風　宣慈(代/)　臨望(代/)　東明(代/)　慿雲¶
隋¶
　崇安　太微　宣平　紫微　飛雲　臨霄¶
　永泰　瓊林　霞輝　含華　飛芳　相風¶
<pb:KR3k0032_WYG_166-23a>¶
　通真　栖霞¶
後周¶
　通道¶
三十六國¶
　聽訟　融明　宣武　戲馬　酆明　御龍¶
　如意　凌霄¶
六朝¶
　北辰　含章　乾陽　朱明　昇陽　司元¶
<pb:KR3k0032_WYG_166-23b>¶
　望善　威明　威懐　信明　仁風　臨滄¶
　商飊　齊雲　通天　曾城　甲(陳/)　麗日¶
　大壯¶
北齊¶
　望秋　宣風　東明　臨春¶
漢宫殿名長安有　臨仙　渭橋　仙人　霸昌¶
　蘭池　平樂　九華　豫章　三章　昆明¶
　走馬　華光　封巒　走狗　天梯　瑤臺¶
<pb:KR3k0032_WYG_166-24a>¶
　㳅渠　相思　長平　宜春　華池　射熊¶
　迎風　露寒¶
三輔黄圖武帝起鳷鵲　神明　集靈　陽禄¶
　　府¶
　禮注百官所居曰府又曰府治藏府聚也¶
　　　周百官府　盟府¶
見古官名¶
　　　周䇿府　記府¶
<pb:KR3k0032_WYG_166-24b>¶
穆天子&KR0019;天子北征還癸巳至於羣玉之山(即山/海經)¶
(玉山西王/母所居)四徹中繩容氏所守先王所謂䇿府注¶
古帝王藏書策之府　史&KR0041;恬&KR0019;周公旦書而藏¶
之記府成王觀於記府得周公旦書　晉故府(又/見)¶
(周日/正)¶
　　　周祕府¶
文選七命云云注風俗通曰秦周常以八月輶軒使採異¶
代方言藏之秘府¶
<pb:KR3k0032_WYG_166-25a>¶
　　　漢兩府　四府　五府　三公府　司徒府¶
　　　司空府　大尉府¶
列傳杜延年嘗與兩府及廷尉分章(注如淳曰兩府/丞相御史府也)為¶
御史大夫居父官府不敢當舊位坐臥皆易其處　丙¶
吉曰以三公之府有案吏之名吾竊陋焉公府不案吏¶
自吉始　翟方進為丞相司直故事司&KR0032;校尉位在司¶
直下初除謁兩府　趙充國為後將軍詔舉可䕶羌校¶
尉者四府舉辛湯充國奏不可後五府復舉湯　薛宣¶
<pb:KR3k0032_WYG_166-25b>¶
為少府谷永上䟽曰宣為左馮翊衆職修理辭訟者歴¶
年不至丞相府考績功課簡在兩府　段㑹宗竟寧中¶
五府舉為西域都護　王商以特進領城門兵得舉吏¶
如五府　申屠嘉坐府中為檄召鄧通詣丞相府　張¶
湯為&KR0478;成掾以湯為無害言大府調茂陵尉注師古曰¶
大府丞相府也　趙禹為丞相史周亞夫曰文深不可¶
以居大府　張安世聞有詔令使吏之丞相府問　劉¶
徳待詔丞相府　匡衡封樂安鄉十餘嵗封臨淮郡郡¶
<pb:KR3k0032_WYG_166-26a>¶
上計簿更定圖言丞相府　陳遵張竦並入公府　曹¶
參為丞相相舍後園近吏舍　髙祖紀十一年二月詔¶
其有意稱明徳者遣詣相國府署行義年　後明帝紀¶
永平三年起北宫及諸官府　後百官志太尉公司徒¶
公司空公各一人注古今注曰永平十五年更作太尉¶
司徒司空府開陽城門内漢官儀曰明帝欲更太尉府¶
時公趙熹也西曹掾鄭均以為朝廷造北宫整官寺旱¶
魃為虐民不堪命曾無商湯六事周宣雲漢之辭今府¶
<pb:KR3k0032_WYG_166-26b>¶
本館陶公主第舍員職既少自足相受熹表陳之其冬¶
臨辟雍歴二府見皆壯麗而太尉獨卑陋云蔡質漢儀¶
曰司徒府與蒼龍闕對厭於尊者不敢號府應劭曰不¶
然丞相舊位在長安時府有四出門隨時聽事明帝欲¶
依之迫於太尉司空但為東西門耳荀綽晉百官表注¶
曰漢丞相府門無闌不設鈴不警鼓深大廣逺無節限¶
也　後厯志熹平四年乙卯詔書下三府與儒林明道¶
者詳議以羣臣㑹司徒府議　後&KR0019;趙典建和初四府¶
<pb:KR3k0032_WYG_166-27a>¶
表薦注四府太尉司徒司空大將軍府也　虞詡曰宜¶
令四府九卿各辟數人注四府謂太傅太尉司徒司空¶
之府也　郎顗曰今選舉牧守委任三府　王堂永初¶
中三府舉堂治劇拜巴郡守　种暠羊續杜撫辟太尉¶
府　朱浮光武用明察不復委任三府而權歸刺舉之¶
吏浮上疏曰覆案不闗三府　陳紀四府並命弟諶與¶
紀齊徳並行父子並著髙名毎宰府辟召常同時旌命¶
羔雁成羣　陳球辟公府　楊震曰三府辟召宜有尚¶
<pb:KR3k0032_WYG_166-27b>¶
書敕　蔡邕封事臣自在宰府(謂司徒/橋&KR0007;府)宰府孝亷士之¶
髙選　左雄上疏吏職滿嵗宰府州郡乃得辟舉又言¶
孝廉先詣公府副之端門　黄瓊五府俱辟　徐璆辟¶
公府　應奉四府舉才堪將帥　劉陶桓帝時或言改¶
鑄大錢事下四府羣僚陶議曰云云應劭為車騎將¶
軍掾中平二年北軍中&KR0049;鄒靖上言宜開募鮮卑事下¶
四府劭駮之　盧植四府選才兼文武　韓韶辟司徒¶
府尚書選三府掾能理劇者以韶為嬴長　韓融五府¶
<pb:KR3k0032_WYG_166-28a>¶
並辟　鍾皓辟司徒府九辟公府　黄憲辟公府　徐¶
穉屢辟公府　董扶宰府十辟　范冉三府辟　雷義¶
陳重三府同時俱辟　寒朗詔三府為辟首由是辟司¶
徒府　袁安永平十四年三府舉能理劇　賈琮為京¶
兆令中平元年特敕三府精選能吏有司舉琮為交趾¶
刺史　范滂為太尉所辟後詔三府掾屬舉謡言滂奏¶
云云　何顒辟司空府毎三府㑹議莫不推顒之長　鄭¶
太三府辟不就　李雲延熹二年露布上書移副三府¶
<pb:KR3k0032_WYG_166-28b>¶
　劉淑五府連辟　延篤五府並辟　召馴董鈞辟司¶
徒府　周澤辟大司馬府　趙孝永平中辟太尉府¶
王琳辟司徒府　郝絜等連名奏記三府薦海内髙士¶
　郭躬辟公府　南蠻&KR0019;永和三年召公卿百官及四¶
府掾屬問方畧大將軍從事中郎李固駮曰宜更選刺¶
史四府悉從固議周禮小宗伯注肄儀若今時肄司¶
徒府也　朝士注今司徒府有天子以下大㑹殿　槁¶
人注今司徒府中有百官朝㑹之殿　左傳注如今計¶
<pb:KR3k0032_WYG_166-29a>¶
獻詣公府卿寺疏自漢以來三公所居謂之府九卿所¶
居謂之寺風俗通曰府聚也公卿牧守府道徳之所聚¶
也藏府私府財貨之所聚也寺司也庭有法度今官所¶
止皆曰寺唐㑹要魏&KR0007;同上表曰漢家云云州郡積其¶
功能然後為五府所辟五府舉其掾屬而昇於朝三公¶
參得除授尚書奏之天子一人之身所闗者衆一賢之¶
進其課也詳　晉紀咸康元年三月乙酉幸司徒府(時/王)¶
(導為/司徒)¶
<pb:KR3k0032_WYG_166-29b>¶
　　　漢祕府　書府¶
藝文志諸子傳説皆充祕府　書序(孔安/國)悉上送官藏¶
之書府　書正義職方在周禮出於山巖屋壁即藏祕¶
府孔君為武帝博士於祕府而見焉　劉歆書曰古文¶
舊書多者二十餘通藏於祕府伏而未發　馬融頌發¶
天府之官常¶
　　　漢樂府¶
百官表少府屬官有樂府令丞　禮樂志武帝立樂府¶
<pb:KR3k0032_WYG_166-30a>¶
采詩夜誦有趙代秦楚之謳内有掖庭才人外有上林¶
樂府　紀宣帝本始四年正月詔樂府減樂人使就農¶
(王吉言宜減樂府/明化天下以儉)元帝初元元年六月減樂府員以振¶
困乏(竟寧中少府召信臣奏/省樂府黄門倡優諸戲)哀帝即位(綏和/二年)六月罷樂¶
府　李夫人傳上(武/帝)作詩令樂府諸音家絃歌之　霍¶
光&KR0019;昌邑王發樂府樂器　史記孝恵文景無所増更¶
於樂府習常&KR0032;舊而已　張放&KR0019;樂府音監景武(監主/樂人)¶
(也/)樂府游徼　文選古樂府注武帝立樂府采齊楚趙¶
<pb:KR3k0032_WYG_166-30b>¶
魏之聲　兩都賦序外興樂府協律之事注聚樂之所¶
　大事記元狩二年夏立樂府師古曰武帝始置樂府¶
之名蓋起於此然恵帝時已有樂府令夏侯寛(見志/)¶
後律志京房知六律雜試於樂府　五行志成周¶
宣榭所以藏樂器　晉志翼二十二星主天之樂¶
府　晉紀泰始元年十二月乙亥禁樂府靡麗百¶
戲之技¶
　　　漢莫府¶
<pb:KR3k0032_WYG_166-31a>¶
列&KR0019;李廣行無部曲行陳莫府省文書大將軍令長史¶
封書與廣之莫府長史急責廣之莫府上簿注以軍幕¶
為府古字通用軍旅無常居故以帳幕言之廉頗李牧¶
市租皆入幕府　馮唐曰魏尚上功莫府　張安世為¶
衛將軍莫府長史遷辭去之官安世問以過失　趙充¶
國中郎將卬入莫府司馬中亂屯兵　霍光為大將軍¶
燕王言光擅調益莫府校尉　楊敞給事大將軍莫府¶
為軍司馬　田延年給事大將軍莫府遷為長史(酷吏/)¶
<pb:KR3k0032_WYG_166-31b>¶
　蔡義以明經給事大將軍莫府　鄭吉中西域而立¶
莫府　陳湯大將軍鳳奏以為從事中郎莫府事壹決¶
於湯　匡衡元帝初楊興説車騎將軍史髙召衡置莫¶
府與參事議　朱博為郡功曹大將軍王鳳奏請陳咸¶
為長史咸薦蕭育朱博除莫府屬　杜欽召詣大將軍¶
莫府　張放為侍中中郎將監平樂屯兵置莫府儀比¶
將軍(凡將兵皆有/莫府  佞幸)　後&KR0019;吳漢至莫府上兵簿　李充¶
為侍中鄧隲曰幕府初開欲辟天下竒偉(獨/行)　班固¶
<pb:KR3k0032_WYG_166-32a>¶
永平初奏記驃騎將軍東平王蒼曰幕府新開廣延羣¶
俊　竇憲以班固傅毅置幕府典文章　崔爰大將軍¶
梁商初開莫府首辟之¶
　　　漢御史府¶
朱博&KR0019;成帝時何武為九卿建言宜建三公官於是以¶
御史大夫何武為大司空是時御史府吏舍百餘區井¶
水皆竭又其府中列柏木常有野烏數千棲宿其上晨¶
去暮來號曰朝夕烏烏去不來者數月長老異之後二¶
<pb:KR3k0032_WYG_166-32b>¶
嵗餘朱博為大司空奏髙帝置御史大夫位次丞相典¶
正法度以職相參總領百官上下相監臨臣願盡力以¶
御史大夫為百僚率從之　通典漢御史所居曰御史¶
府亦曰御史大夫寺在大司馬門内無塾其門用梓板¶
不雘色亦謂之憲臺後漢謂之御史臺蘭臺寺　漢舊¶
儀御史大夫寺在司馬門内門無塾門署用梓板不起¶
郭邑題曰御史大夫寺¶
　　　漢宗正府¶
<pb:KR3k0032_WYG_166-33a>¶
宣帝紀云云¶
　　　漢記府¶
鹽鐵論結和第四十三大夫曰漢興以來修好結和親¶
先帝廣將帥招奮擊以誅厥罪功勲粲然著於海内藏¶
於記府¶
　　　漢太常府¶
桓榮&KR0019;榮為太常年踰八十乘輿嘗幸太常府令榮坐¶
東面設几杖　後厯志於太常府覆校注記平議難問¶
<pb:KR3k0032_WYG_166-33b>¶
　　　晉祕府¶
隋志晉世祕府所存有古文尚書經文¶
　　　唐書府　内府¶
褚亮&KR0019;圖賛十八學士藏之書府　魏徵&KR0019;作類禮二¶
十篇帝美其書録寘内府¶
　　　唐雲韶府¶
志武徳後置内教坊於禁中武后如意元年改曰雲韶¶
府以中官為使¶
<pb:KR3k0032_WYG_166-34a>¶
　　　熙寧東西府¶
嘉祐中孫坦請為兩府治第以便詔召神宗即位集賢¶
學士髙賦亦言之熙寧三年九月二十六日癸丑作東¶
西府(一本七/月作)於掖城之南凡八位總千二百楹(東府第/一位一)¶
(百五十六間餘各/一百五十三間)明年秋八月東西府成命知制誥陳¶
繹為之記畧曰國朝襲李唐故大臣不及建地而僦居¶
古之公卿入則相與謀於朝出則相與謀於家今未明¶
而入進見請決於陛席之前退而百執事叩閤稟事吏¶
<pb:KR3k0032_WYG_166-34b>¶
持書奏周走閭巷終日不得與二三大臣謀乃出聖畫¶
親剏二府度地於闕之西南輪廣方制房皇鉤折繪圖¶
以聞即刋定於禁中自熈寧二年秋七月興作云云出¶
則寵之淑旂綏章鉤膺之駕入則具之列鼎蒲筵粉純¶
之居仰而視其宫則有榱題之礱宻俯而攝其衣則有¶
衮舄之嚴麗不如是不足以待其人非其人不足以相¶
天下之政九月二十六日丁未幸新作東西府亦為三¶
司使薛向治公廨十月丁巳賜宴於王安石位始遷也¶
<pb:KR3k0032_WYG_166-35a>¶
　元祐三年四月辛巳右僕射吕公著拜司空同平章¶
軍國事一月三赴經筵二日一朝因至都堂議事於是¶
建府於東府之南啓北扉以便宰執㑹議三省宻院條¶
列所當闗者目曰軍國事(以三公平章者四人/二人公著父子也)　紹興¶
二十六年正月九日建執政府三位(癸丑令/遷入)二十六日¶
建左右相第於都省北¶
　　　元豐文昌府　唐尚書省圖¶
元豐五年官制初行七月新省成掲牓曰文昌府(㑹要/作六)¶
<pb:KR3k0032_WYG_166-35b>¶
(年十月庚子成十/一月十九日幸)前為都省令㕔在中僕丞分左右六¶
曹列於後東西向合三千一百間有竒　崇寧三年六¶
月二十九日家安國上得唐都省圖六曹在前遂遷舊¶
七寺監更建後宰執往往賜第(㑹要安國言神宗得唐/制尚書省圖按視已有)¶
(意改作詔将作監繪圖修建政/和四年四月五日駕幸尚書省)　周邦彦汴都賦其次¶
則有文昌之府分省為三列寺為九殊監為五左選為¶
文右選為武曰三十房二百餘案二十四部黜隋之陋¶
更唐之故合千司之離散儼星羅於一宇¶
<pb:KR3k0032_WYG_166-36a>¶
　　　崇寧大晟府¶
崇寧初議大樂四年八月二十七日賜名大晟置府建¶
官府在宣徳門外天街之東&KR0032;禮部以大司樂典樂為¶
長貳次曰大樂令主簿協律郎工有樂正至舞師宣和¶
七年十二月罷¶
　¶
　¶
　¶
<pb:KR3k0032_WYG_166-36b>¶
　¶
　¶
　¶
　¶
　¶
　¶
　¶
　玉海卷一百六十六¶
