#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百九十二
#+PROPERTY: JUAN 卷一百九十二
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百九十二
<pb:KR3k0032_WYG_192-1a>¶
欽定四庫全書¶
　玉海卷一百九十二¶
　　　　　　　　　　　　宋　王應麟　撰¶
　兵捷¶
　　兵捷　露布(四/)¶
　　　唐天下兵馬元帥廣平郡王復兩京　中書侍¶
　　　郎同平章事兼河南節度使都綂淮南諸軍事¶
　　　張鎬克河南郡縣¶
<pb:KR3k0032_WYG_192-1b>¶
紀天寳十四載十一月安祿山反陷河北諸郡十五載¶
六月己亥祿山陷京師至徳二載閏八月丁夘廣平郡¶
王俶(代/宗)為天下兵馬元帥郭子儀副之以朔方安西囘¶
紇南蠻大食兵討安慶緒九月壬寅廣平郡王俶及慶¶
緒戰于灃水敗之癸卯復京師慶緒奔于陜郡十月戊¶
申戰于新店敗之克陜郡壬子復東京慶緒奔于河北¶
興平軍兵馬使李奐及慶緒之衆戰于武闗敗之克上¶
洛郡癸亥迎上皇天帝于蜀郡丁夘至自靈武己巳闗¶
<pb:KR3k0032_WYG_192-2a>¶
内節度使王思禮及慶緒戰于絳郡敗之十一月丙子¶
張鎬率四鎮伊西北廷行營兵馬使李嗣業陜西節度¶
使來瑱河南都知兵馬司嗣吴王祗克河南郡縣十二¶
月丙午上皇至自蜀郡乙丑史思明降乾元元年十一¶
月壬申王思禮及慶緒戰于相州敗之　通鑑至徳二¶
載九月癸卯大軍入西京甲辰捷書至鳯翔百寮入賀¶
十月壬子克上洛郡己未廣平王俶郭子儀入陜城壬¶
戌廣平王俶入東京癸亥上發鳯翔丙寅上至望賢宫¶
<pb:KR3k0032_WYG_192-2b>¶
得東京捷奏丁夘上入西京百姓奉迎舞躍上入居大¶
明宫　郭子儀傳從元帥廣平王率蕃漢兵十五萬收¶
長安李嗣業為前軍元帥為中軍子儀副之王思禮為¶
後軍陣香積寺之北距灃水臨大川彌亘一舍賊李歸¶
仁領勁騎薄戰官軍囂嗣業以長刀突出斬賊數十騎¶
乃定囘紇以騎兵繚賊背夾攻之斬首六萬級生禽二¶
萬賊帥張通儒夜走陜郡翌日王入京師老幼夾道呼¶
曰不圖今日復見官軍王休士三日遂東安慶緒聞王¶
<pb:KR3k0032_WYG_192-3a>¶
師至遣嚴莊悉衆十萬屯陜助通儒旌幟鉦鼓徑百餘¶
里師至新店賊以二百騎掩軍未戰走子儀悉軍追横¶
貫其營賊張兩翼包之官軍却嗣業帥囘紇從後擊塵¶
且坌飛矢射賊賊驚曰囘紇至矣遂大敗僵尸相屬于¶
道嚴莊等走洛陽挾慶緒渡河保相州遂收東都於是¶
河東河西河南州縣悉平　李嗣業傳收長安嗣業綂¶
前軍陣于香積寺北賊首李歸仁擁精騎薄戰王師注¶
矢射之走未及營賊大出掩追騎還蹂王師於是亂不¶
<pb:KR3k0032_WYG_192-3b>¶
能陣嗣業謂子儀曰今日不蹈萬死取一生則我軍無¶
類矣即袒持長刀大呼出陣前殺數十人陣復整歩卒¶
二千以陌刀長柯斧堵進所向無前歸仁匿兵營右覘¶
軍勢王分囘紇鋭兵擊其伏嗣業出賊背合攻之自日¶
中至晏斬首六萬級填澗壑死幾半賊東走遂平長安¶
進收東都　僕固懷恩傳囘紇使葉䕶四千騎濟師帝¶
使懷恩統囘紇兵從廣平王戰香積寺北賊以一軍伏¶
營左懷恩馳掩之馘斬無遺者賊氣沮既合戰以囘紇¶
<pb:KR3k0032_WYG_192-4a>¶
夾攻賊戰酣脱甲援矛直擣陣殺十餘人衆驚靡亦㑹¶
李嗣業鏖鬬尤力賊大潰及從王破賊於新店復兩京¶
有殊功　代宗紀安祿山反&KR0007;宗幸蜀肅宗留討賊代¶
宗嘗從于兵間肅宗已即位郭子儀等率師討安慶緒¶
未克肅宗在岐至徳二載九月以廣平郡王為天下兵¶
馬元帥率朔方安西囘紇南蠻大食等兵二十萬以進¶
討以安西北庭行營節度使李嗣業為前軍朔方河西¶
隴右節度使郭子儀為中軍闗内行營節度使王思禮¶
<pb:KR3k0032_WYG_192-4b>¶
為後軍屯于香積寺敗賊將安守忠斬首六萬級賊將¶
張通儒守長安聞守忠敗棄城走遂克京師乃留思禮¶
屯于苑中代宗率大軍以東慶緒遣其將嚴莊拒于陜¶
州代宗及子儀嗣業戰陜西大敗之慶緒奔于河北遂¶
克東都肅宗還京師　安祿山傳祿山營州栁城胡也¶
天寳三年為范陽節度河北採訪使時太平久人忘戰¶
祿山計天下可取逆謀日熾九載又兼河東節度使既¶
兼制三道意益侈十四載十一月反范陽兵凡十五萬¶
<pb:KR3k0032_WYG_192-5a>¶
號二十萬敗封常清取東都明年正月僣稱皇帝國號¶
燕西攻長安至徳二載正月為慶緒所弑慶緒既襲偽¶
位以張通儒安守忠等屯長安於是廣平王率師東討¶
通儒等裒兵十萬陣長安中賊皆奚素畏囘紇既合驚¶
且囂王分精兵與李嗣業合擊之守忠等大敗引而東¶
王師入長安悉師追賊嚴莊將兵十萬與通儒合鉦鼓¶
震百餘里尹子竒已殺張廵悉衆十萬來并力次曲沃¶
先是囘紇旁南山設伏按軍北崦以待莊大戰新店以¶
<pb:KR3k0032_WYG_192-5b>¶
騎挑戰六遇輒北王師逐之入賊壘賊張兩翼攻之追¶
兵沒王師亂幾不能軍嗣業殊死鬬囘紇自南山繚撃¶
其背賊驚遂亂王師復振合攻之賊大敗追奔五十餘¶
里莊等走鄴王入洛陽大陳兵天津橋陳留殺尹子竒¶
以城降嚴莊亦降　肅宗在靈武披草萊立朝廷自郭¶
子儀以兵五萬自河北至軍威始盛而囘紇吐蕃相繼¶
請助國威討賊時至徳元載八月也祿山既得長安民¶
復思唐皆傳太子以兵至賊見北方兵起輒驚欲走京¶
<pb:KR3k0032_WYG_192-6a>¶
畿豪傑往往殺吏應官兵誅而復起相繼不絶其始自¶
京畿鄜坊至于岐隴皆附之至是四門之外率為敵壘¶
賊兵力所及者南不出武闗北不過雲陽西不過武功¶
江淮奏請貢獻之蜀與靈武皆自襄陽取上津路抵扶¶
風道路無壅上又借兵外夷以張軍埶以宗室承寀為¶
敦煌王與僕固懷恩使囘紇請兵又發拔汗那兵且使¶
轉輸城郭諸國許以厚賞使從安西兵入援是歳十月¶
囘紇遣其臣葛邏支將兵入援先以二千騎奄至范陽¶
<pb:KR3k0032_WYG_192-6b>¶
城下來與子儀軍合河曲皆平十二月于闐王勝身將¶
兵五千入援又聞安西北庭及拔汗那大食諸國兵已¶
至涼鄯上乃自彭原至保定郭子儀以河東居兩京之¶
間扼賊要衝得河東則兩京可圖潜遣人入河東與唐¶
官䧟賊者謀俟官軍至為内應至徳二年二月自洛交¶
引兵趣河東分兵取馮翊　楊炎作鳯翔出師紀功頌¶
　元結中興頌　常衮賀收西京云壘揭終峯塹囘渭¶
水鼓譟白刃來聚毳幕之羣旗靡黄塵旋就䲔鯢之戮¶
<pb:KR3k0032_WYG_192-7a>¶
祓腥羶于宫闕洗毒螫于閭閻澄丹霄而瞻羽衛肅黄¶
道而復鑾輿¶
　　　唐荆襄招討山南東道處置兵馬使擒康楚元¶
紀乾元二年八月乙巳襄州防禦將康楚元張嘉延反¶
逐刺史王政九月甲子䧟荆州丁亥太子少保崔光逺¶
為荆襄招討山南東道處置兵馬使十二月乙巳楚元¶
伏誅　韋倫傳擢啇州刺使荆襄道租庸使楚元亂自¶
稱東楚義王南襲江陵絶漢沔餉道倫調兵屯鄧州擊¶
<pb:KR3k0032_WYG_192-7b>¶
禽楚元以獻¶
　　　唐平盧節度副使平劉展¶
紀上元元年十一月甲午揚州長史劉展反䧟潤州丙¶
申䧟昇州二年正月乙夘展伏誅　宋州刺史劉展有¶
異志淮西節度使王仲昇表其狀詔遷揚州長史宻詔¶
淮南節度鄧景山執送京師展知之擁兵二萬度淮景¶
山逆撃不勝奔壽州因引平盧節度副使田神功討展¶
展叛凡三月平(傳/)¶
<pb:KR3k0032_WYG_192-8a>¶
　　　唐劒南節度使克東川¶
紀上元二年四月壬午東川兵馬使叚子璋反䧟綿州¶
遂州刺史嗣虢王巨死之節度使李奐奔成都五月庚¶
子劒南節度使崔光逺克東川子璋伏誅¶
　　　唐天下兵馬元帥雍王平史朝義¶
紀乾元二年九月庚寅史思明䧟東京上元二年史朝¶
義弑思明寳應元年代宗即位甲戌以奉節郡王适(徳/宗)¶
為天下兵馬元帥乙亥(進封魯王/又徙雍王)五月丙申李光弼及¶
<pb:KR3k0032_WYG_192-8b>¶
史朝義戰于宋州敗之十月辛酉雍王适討朝義癸酉¶
适克懷州甲戌敗朝義于横水克河陽東都朝義將張¶
獻誠以汴州降廣徳元年正月甲申朝義自殺(通鑑甲/戌朝義)¶
(首至/京師)　徳宗紀朝義據東都以适為天下兵馬元¶
帥寳應元年十月屯于陜州諸將進擊朝義敗之¶
朝義走河北遂克東都十一月朝義死幽州守將¶
李懷仙斬其首來獻河北平(丁亥薛嵩以相衛洛邢四/州降丁酉張忠志以趙定)¶
(深恒易五州降廣徳元年正月甲申/懷仙以幽州降田承嗣以魏州降)　史朝義傳在東¶
<pb:KR3k0032_WYG_192-9a>¶
都召諸將不至輒欲還幽州㑹雍王适為元帥以河東¶
朔方囘紇兵十餘萬討賊僕固懷恩與囘紇為先鋒魚¶
朝恩郭英乂殿入自黽池李抱玉薄河陽李光弼徑陳¶
留合兵次洛陽馳兵下懷州王師部伍靜嚴賊有懼色¶
朝義以師十萬距横水戰大敗俘馘凡六萬閱四旬賊¶
八戰八奔明年正月以騎五千夜出至范陽云云　僕固¶
懷恩傳時諸節度皆以兵㑹次黄水賊堅壁自固懷恩¶
陣西原多張旗旝使突騎與囘紇稍南出繚賊左舉旗¶
<pb:KR3k0032_WYG_192-9b>¶
為應破賊壁死者數萬朝義擁精騎十萬來援埋根決¶
戰殺獲相當魚朝恩令射生五百攅矢注射賊多死而¶
陣堅不可動馬璘怒單騎援旗直進奪兩盾率部士薄¶
賊屯出入三反賊辟易大軍乘以入斬首萬六千級禽¶
四千餘人降者三萬轉戰石榴園老子祠賊再敗自相¶
犇蹂死朝義燒明堂東奔進收河陽東都封府庫釋賊¶
所署許叔冀田伷等衆皆按堵留囘紇屯河陽使其子¶
瑒及北庭兵馬將髙輔成以萬騎逐北懷恩常壓賊再¶
<pb:KR3k0032_WYG_192-10a>¶
捷瑒大戰下博朝義復敗率殘衆奔幽州王師追躡朝¶
義走平州自經死河北平(實錄寳應/元年十月)朝義故將薛嵩張¶
忠志李懷仙田承嗣見懷恩皆叩頭願效力行伍懷恩¶
悉請裂河北分大鎮以授之¶
　　　唐河南副元帥知河南淮南山南東荆南五道¶
　　　節度行營事平袁晁¶
代宗紀寳應元年八月辛未浙東(台/州)賊袁晁反癸夘䧟¶
信州十月乙夘䧟温明二州十二月甲戌李光弼及晁¶
<pb:KR3k0032_WYG_192-10b>¶
戰于衢州敗之廣徳元年三月丁未又敗之　光弼傳¶
晁建元寳勝以建丑為正殘剽州縣光弼遣麾下破其¶
衆於衢州廣徳元年禽之浙東平(使張伯儀討平之功/第一光弼授柏良器)¶
(兵平山越以部兵&KR0032;/浙西平袁晁方清)¶
　　　唐闗内兵馬副元帥復京師¶
紀廣徳元年七月吐蕃䧟隴右諸州八月僕固懷恩反¶
十月庚午吐蕃䧟邠州辛未寇奉天武功京師戒嚴壬¶
申雍王适(徳/宗)為闗内兵馬元帥郭子儀副之丙子如陜¶
<pb:KR3k0032_WYG_192-11a>¶
州戊寅吐蕃䧟京師立廣武郡王承宏為帝辛巳次陜¶
州癸巳吐蕃潰子儀復京師十二月甲午至自陜州¶
郭子儀傳懷恩屯汾州陰召囘紇吐蕃寇河西殘涇州¶
犯奉天武功拜子儀為闗内副元帥鎮咸陽初子儀自¶
相州罷歸部曲離散逮承詔麾下纔數十騎驅民馬補¶
行隊至咸陽虜已過渭水並南山而東天子跳幸陜子¶
儀聞流涕董行營還京師率騎南收兵得武闗防卒及¶
亡士數千軍浸完㑹六軍將張知節迎子儀洛南大閲¶
<pb:KR3k0032_WYG_192-11b>¶
兵屯商州威震闗中乃遣知節率烏崇福羽林將長孫¶
全緒為先鋒營韓公堆擊鼓讙山張旗幟夜叢萬炬以¶
疑賊初光祿卿殷仲卿募兵藍田以勁騎先官車為遊¶
奕直渡滻民紿虜曰郭令公來虜懼㑹故將軍王甫結¶
俠少夜鼓朱雀街呼曰王師至吐蕃夜潰於是遣大將¶
軍李忠義屯苑中渭北節度使王仲昇守朝堂子儀以¶
中軍繼之射生將王撫亂京城子儀斬以徇破賊書聞¶
以子儀為京城留守¶
<pb:KR3k0032_WYG_192-12a>¶
　　　唐都統朔方邠寧鄜坊節度事敗党項羌¶
紀廣徳元年三月甲子党項羌冦同川郭子儀敗之于¶
黄堆山　党項傳乾元間寇邠寧肅宗詔子儀都統以¶
鄜州刺史杜冕邠州刺史桑如珪分二隊出討子儀至¶
党項潰去¶
　　　唐闗内河東副元帥河中朔方節度大使破吐¶
　　　蕃¶
紀永泰元年八月庚辰僕固懷恩及吐蕃囘紇党項羌¶
<pb:KR3k0032_WYG_192-12b>¶
渾奴刺寇邊九月甲辰吐蕃寇醴泉奉天党項羌寇同¶
州渾奴刺寇盩厔京師戒嚴己酉屯于苑郭子儀屯于¶
涇陽十月己未吐蕃至邠州與囘紇寇邊辛酉寇奉天¶
癸亥寇同州乙丑寇興平丁夘囘紇党項羌請降癸酉¶
子儀及吐蕃戰于靈䑓敗之　通鑑廣徳二年二月郭¶
子儀至河中九月辛亥充北道邠寧涇原河西通和吐¶
蕃使永泰元年懷恩誘囘紇吐蕃數十萬衆入寇子儀¶
使司馬趙復入奏請使諸道節度使鳯翔李抱玉滑濮¶
<pb:KR3k0032_WYG_192-13a>¶
李光庭(一作/進)邠寧白孝徳鎮西馬璘河南郝廷玉淮西¶
李忠臣出兵扼其衝要懷恩死吐蕃至奉天京師大震¶
九月丙午急召子儀于河中使屯涇陽己酉忠臣屯東¶
渭橋光進屯雲陽璘廷玉屯便橋抱玉屯鳯翔上自將¶
六軍屯苑中庚戌下制親征丁巳吐蕃大掠而去十月¶
遇囘紇復相與入寇辛酉至奉天丙寅圍涇陽子儀嚴¶
設備而不戰丁夘囘紇在城西子儀使李光瓉等説之¶
欲與共撃吐蕃囘紇曰郭令公在乎汝紿我耳子儀與¶
<pb:KR3k0032_WYG_192-13b>¶
數騎開門而出傳呼曰令公來囘紇舍兵下馬拜曰果¶
吾父也子儀責之曰囘紇有大功唐之報汝不薄柰何¶
負約深入藥葛羅曰吾為懷恩所誤請為公撃吐蕃以¶
謝過子儀與之誓定約而還吐蕃聞之夜引兵遁藥葛¶
羅帥衆追吐蕃子儀遣白元光帥精騎與之俱癸酉戰¶
于靈臺西原大破之殺吐蕃萬計丙子又破之涇川東¶
辛巳京城解嚴閏月辛夘朔方副將李懷光克靈州¶
白孝徳傳子儀使渾瑊以兵五千出奉天命孝徳應之¶
<pb:KR3k0032_WYG_192-14a>¶
大戰赤沙烽斬獲甚衆　懷恩傳吐蕃既持久又與囘¶
紇爭長更相疑莫適先進囘紇乃詣子儀降請擊吐蕃¶
自效子儀分兵隨之破其衆于涇州¶
　　　唐嶺南節度使平五嶺¶
李勉傳節度嶺南番禺賊馮崇道桂州叛將朱濟時等¶
負險為亂殘十餘州勉遣將李觀率容州刺史王翃討¶
斬之五嶺平　紀大厯四年廣州人馮崇道桂州人朱¶
濟時反容管經畧使王翃敗之¶
<pb:KR3k0032_WYG_192-14b>¶
　　　唐嶺南節度使克廣州¶
紀大厯八年九月壬午循州刺史哥舒晃反殺節度吕¶
崇賁十年十一月丁未嶺南節度使路嗣恭克廣州晃¶
伏誅　路嗣恭傳為江西觀察使兼嶺南節度使封冀¶
國公嗣恭募勇敢八千人使孟瑶督大軍當其衝敬冕¶
率輕兵由間道出不意遂斬晃及支黨萬餘築京觀俚¶
洞為惡者夷之¶
　　　唐京畿渭北商華兵馬副元帥合川郡王李晟¶
<pb:KR3k0032_WYG_192-15a>¶
　　　復京師¶
紀建中四年十月涇原節度使姚令言反犯京師戊申¶
如奉天朱泚反丁巳朱泚犯奉天興元元年三月壬辰¶
次梁州四月甲辰李晟為京畿渭北商華兵馬副元帥¶
五月乙未李晟及朱泚戰于苑北敗之戊戌又敗之于¶
白華復京師六月癸夘姚令言伏誅甲辰朱泚伏誅七¶
月壬午至自興元　李晟傳晟圍朱滔將于清苑不克¶
引還定州帝出奉天有詔召晟拜神䇿行營節度使進¶
<pb:KR3k0032_WYG_192-15b>¶
臨渭北壁東渭橋㑹李懷光反帝進狩梁州晟為繕甲¶
兵治陴隍以圖收復於是駱元光以華州衆守潼闗尚¶
可孤以神䇿兵保七盤皆受晟節度戴休顔舉奉天韓¶
游瓌悉邠寧軍從晟帝進晟京畿渭北鄜坊商華兵馬¶
副元帥引兵叩都門賊不敢出㑹諸將圖所向衆對先¶
拔外城然後清宫晟曰外城有里閈之隘若伏兵格戰¶
居人囂潰非計也賊重兵精甲聚苑中今直擊之是破¶
其腹心將圖走不暇諸將曰善乃自東渭橋移壁光泰¶
<pb:KR3k0032_WYG_192-16a>¶
門以薄都城連溝栅而賊將張庭芝李希倩求戰晟曰¶
賊不出是吾憂也今乃冒死來天誘之矣勒吴銑等縱¶
兵鏖擊賊攻華師急晟以精騎馳救中軍譟而從大破¶
之乗勢入光泰門再戰賊却僵尸相籍餘衆走白華賊¶
大哭終夜不息翌日將復戰或請待西師晟曰賊既散¶
敗當乘機撲滅茍俟西軍是容其為計豈吾利也乃悉¶
軍軍光泰門使王佖李演將騎史萬頃將歩抵苑北晟¶
先夜隤苑垣為道一百歩北兵至賊已伐木塞以拒戰¶
<pb:KR3k0032_WYG_192-16b>¶
晟叱諸將萬頃懼先登拔柵以入佖督騎繼之賊崩潰¶
執其將叚誠諌大兵分道進雷譟震地令言庭芝希倩¶
等殊死鬬晟令唐良臣等歩騎奔突賊陣陣成輒北十¶
餘遇皆不勝䠞入白華賊伏千騎出官軍背晟以麾下¶
百騎自馳之左右呼云相公來賊驚潰禽馘畧盡泚率¶
殘衆萬人西走田子竒追之餘黨悉降分慰居人秋毫¶
無所擾坊人之逺者宿昔乃知王師之入也擇文武攝¶
臺省官以俟乘輿露布至梁帝感泣(羣臣/上壽)　朱泚傳節¶
<pb:KR3k0032_WYG_192-17a>¶
度使朱希彩為下所殺衆推泚為留後後入朝請留京¶
師徳宗立為鳯翔節度使朱滔叛召泚還京師李希烈¶
圍哥舒曜於襄陽詔涇原節度使姚令言督鎮兵五千¶
東救曜過闕下京尹王翃使吏供軍糲飯菜殽衆怒乃¶
反薄丹鳯門詔集六軍無至者帝幸奉天賊無屬畏不¶
能久以泚昔在涇有恩且失權久庸思亂令言乃率騎¶
見泚迎泚舍前殿僣即帝位號大秦自將逼奉天圍凡¶
三旬有六日而李懷光破賊于魯店泚引去後為李晟¶
<pb:KR3k0032_WYG_192-17b>¶
所破姚令言等十鬬皆北引殘軍西走其黨梁庭芬斬¶
泚傳首以獻　于公異傳李晟表為招討府掌書記朱¶
泚平露布徳宗曰臣既肅清宮禁祇奉寢園鍾簴不移¶
廟貌如故帝覽泣下曰誰為之辭或以公異對帝咨歎¶
再三　通鑑先是泚遣張光晟將兵五千屯九曲去東¶
渭橋十餘里光晟宻輸欵于晟及泚敗光晟勸泚出亡¶
泚乃與姚令言帥餘衆西走猶近萬人光晟送泚出城¶
還降晟晟遣兵馬使田子竒以騎兵追泚晟屯含元殿¶
<pb:KR3k0032_WYG_192-18a>¶
前舍右金吾仗公私安堵秋毫無犯是日渾瑊戴休顔¶
韓遊瓌亦克咸陽敗賊三千餘衆聞泚西走分兵邀之¶
己亥晟使京西兵馬使孟渉屯白華門尚可孤屯望仙¶
門駱元光屯章敬寺晟以牙前三千屯安國寺以鎮京¶
城　舊傳興元元年六月癸夘晟遣于公異作露布上¶
行在略曰泚長戈指闕流矢射天既緩雷霆之誅遂延¶
晷刻之命臣祗承睿算恭行天討未鼓而人心粗厲先¶
庚而軍令凝嚴各懷報國之心争淬復讐之刃將士超¶
<pb:KR3k0032_WYG_192-18b>¶
乘賈勇免胄啟行陳兵於光泰門外盡鋭於神䴥倉東¶
指麾而貙兕作威感激而風雷動色七擒連發而星馳¶
兩翼旁張而雲合且稽分體未即燃臍云云晟蕩夷凶祲¶
市不易廛長安之人不識旗鼔雖三代用師不能加八¶
月癸夘晟改封西平郡王¶
　　　唐晉慈隰諸軍行營兵馬副元帥平河中¶
紀興元元年二月甲子李懷光反丁夘如梁州懷光將¶
孟庭保以兵來追三月懷光奪李建徽陽惠元兵惠元¶
<pb:KR3k0032_WYG_192-19a>¶
死之四月䧟坊州八月癸夘馬燧為晉慈隰諸軍行營¶
兵馬副元帥渾瑊為河中同絳陜虢諸軍副元帥(瑊進/兼朔)¶
(方/)十二月渾瑊敗績貞元元年四月壬午瑊及懷光戰¶
長春宮敗之丙戌燧瑊為河中招撫使戊子燧及懷光¶
戰陶城敗之八月甲戌懷光伏誅(賊將牛名俊斬懷光/降衆猶萬六千誅其)¶
(黨它脅附赦之/不閲月河中平)　李懷光傳渤海靺鞨人也帝狩奉天¶
懷光率所部奔命自蒲津絶河敗泚軍于醴泉又敗賊¶
于魯店泚解圍去進副元帥中書令懷光不得朝恚恨¶
<pb:KR3k0032_WYG_192-19b>¶
數暴盧杞等罪帝貶杞懷光自疑陰連朱泚詔賜鐵劵¶
抵于地約韓游瓌為變又遣將趙升鸞諜奉天為内應¶
以脅乘輿渾瑊發其姦請帝幸梁州懷光追帝不及乃¶
奪李建徽陽惠元等軍屯好畤引兵掠涇陽三原富平¶
遂如河中詔以為太子太保不奉詔取同絳二州按兵¶
觀望京師平(興元元年/七月庚辰)命孔巢父召之為所害於是帝¶
遣渾瑊討之帝以河東馬燧威名白著拜副元帥與瑊¶
及鎮國駱元光邠寧韓游瓌鄜坊唐朝臣㑹兵進討諸¶
<pb:KR3k0032_WYG_192-20a>¶
軍遂圍河中貞元元年八月朔方部將牛名俊斬懷光¶
傳首獻¶
　　　唐華州潼闗節度使克鹽夏二州¶
紀貞元二年十一月辛丑吐蕃䧟鹽州十二月丁巳䧟¶
夏州馬燧為綏銀麟勝招討使三年二月己夘華州潼¶
闗節度使駱元光克鹽夏二州¶
　　　唐劒南西川節度使韋臯破吐蕃　克巂州(紀/功)¶
紀貞元五年九月丙午劔南西川節度使韋臯敗吐蕃¶
<pb:KR3k0032_WYG_192-20b>¶
于臺登北谷克巂州八年九月丁巳韋臯及吐蕃戰于¶
維州敗之十年六月丙寅韋臯敗吐蕃克峨和城十六¶
年七月己未韋臯克末恭城十七年二月乙巳及吐蕃¶
戰于鹿危山敗之七月戊寅吐蕃寇鹽州乙丑䧟麟州¶
九月乙亥韋臯敗吐蕃于雅州克木波城　南詔傳貞¶
元十七年春吐蕃大料兵率三戸出一卒欲悉師出西¶
山劒山收巂州以絶南詔時虜兵三萬攻鹽州帝以虜¶
多詐疑繼以大軍詔韋臯深鈔賊鄙分虜勢俄聞虜破¶
<pb:KR3k0032_WYG_192-21a>¶
麟州臯督諸將分道出或自西山或自平夷或下隴陀¶
和石門或徑神川納川與南詔㑹是時囘鶻太原邠寧涇¶
原軍獵其北劒南東川山南兵震其東鳯翔軍當其西¶
蜀南詔深入克城七焚堡百七十所斬首萬級獲鎧械¶
十五萬圍昆明維州不能克乃班師振武靈武兵破虜¶
二萬涇原鳯翔軍敗虜原州惟南詔攻其腹心俘獲最¶
多　吐蕃傳貞元十七年冦䀋州䧟麟州韋臯出西山¶
與虜戰破之雅州籠官馬定徳虜之知兵者周知山川¶
<pb:KR3k0032_WYG_192-21b>¶
險易比年冦黎巂臯常折其兵定徳遂降因定昆明諸¶
蠻吐蕃侵靈州時臯圍維州賛普使論莽熱引兵十萬¶
援維州臯率南詔兵薄險設伏以待遂禽之獻京師(通/鑑)¶
(十八年正月禽莽熱/乙亥臯遣使獻之)　韋臯傳貞元初為劒南西川節¶
度使初雲南蠻羈附吐蕃其盗塞必以蠻為鄉道臯潜¶
計得雲南則斬虜右支乃間使招徠之稍通西南夷招¶
褒封其大酋領苴那時烏星明年雲南求内屬約東蠻¶
&KR0017;王驃傍苴夢衝等絶吐蕃盟貞元五年東蠻斷瀘水¶
<pb:KR3k0032_WYG_192-22a>¶
橋攻吐蕃請臯濟師臯以劔南精卒二千與蠻共破吐¶
蕃于臺登東北谷殺虜酋乞臧遮遮悉多&KR0045;朱及論東¶
柴等遮遮尚結賛子虜將悍雄者也既敗屯柵以次降¶
定西南少安初東蠻地二千里勝兵常數萬南倚閤羅¶
鳯西結吐蕃狙勢强弱為患臯能綏服之故戰有功詔¶
以那時為順政王夢衝懷化王驃傍和義王刻兩林勿¶
鄧等印以賜之而夢衝復與吐蕃盟臯召之斬于琵琶¶
川立次&KR0017;王様弃等蠻部震服乃建安夷軍于資州維¶
<pb:KR3k0032_WYG_192-22b>¶
制諸蠻城龍溪于西山保納降&KR0423;九年天子城鹽州䇿¶
虜且來襲詔臯出師牽維之乃命大將董勔張芬分兵¶
出西山靈闗破峩和通鶴定廣城踰的博嶺遂圍維州¶
搏棲雞攻下羊溪等三城取劒山屯焚之南道元帥論¶
莽熱來援與戰破其軍進拔白岸及城鹽州于是西山¶
羌八國酋長皆因請入朝乃詔臯統押諸蠻八國雲南¶
安撫使俄進同中書門下平章事十三年復巂州吐蕃¶
恐完壘造舟謀擾邊臯破却之自是曩貢臘成等九節¶
<pb:KR3k0032_WYG_192-23a>¶
度嬰嬰籠官馬定徳舉落皆降昆明管些蠻又内附賛¶
普怒遂北掠靈朔破麟州以取償焉(十七年七/月己丑)帝詔臯¶
深入以撓虜臯遣大將陳洎等出三竒崔堯臣趨石門¶
仇冕董振走維州邢玭出黄崖略棲雞老翁城髙倜王¶
英俊繇峨和清溪道薄故松州元膺出濕山成溪凡十¶
一道濟師無慮五萬以八月悉出塞十月大破吐蕃拔¶
其保鎮捕&KR0049;追奔轉戰千里遂圍維州吐蕃釋靈朔兵¶
使論莽熱以内大相兼東境五節度大使率雜虜十萬¶
<pb:KR3k0032_WYG_192-23b>¶
來救師伏以待虜乘勝深入師譟而奮虜大潰生禽莽¶
熱獻諸朝帝恱進中書令南康郡王(十月/庚子)帝製紀功碑¶
褒賜之臯治蜀二十一年凡破吐蕃四十八萬¶
紀貞元八年十一月庚午山南西道節度使嚴震及吐¶
蕃戰于黒水堡敗之十年正月壬辰南詔蠻敗吐蕃于¶
神川來獻捷　書稱即叙詩美來威捨其脣齒之資為¶
我爪牙之用¶
　　　唐嶺南節度使克瓊州¶
<pb:KR3k0032_WYG_192-24a>¶
紀貞元五年十月李復克瓊州　李復傳安南佐李元¶
度胡懷義阻兵脅州縣復至杖流之南裔肅然鐫諭蠻¶
獠収瓊州置都督府綏定之¶
　　　唐黔中經畧觀察使平溪州¶
郗士美傳溪州賊向子祺以衆八千阻山剽刼士美討¶
平之¶
　　　唐左神䇿行營節度使東川節度副使平劉闢¶
　　　興安樓受俘¶
<pb:KR3k0032_WYG_192-24b>¶
紀永貞元年八月癸丑西川韋臯卒行軍司馬劉闢自¶
稱留後元和元年四月癸未髙崇文為左神䇿行營節¶
度使率左右神䇿京西行營兵馬使李元奕山南西道¶
節度使嚴礪劒南東川節度使李康以討劉闢甲申闢¶
䧟梓州執李康三月丙子崇文克梓州六月丁酉崇文¶
及劉闢戰于鹿頭柵敗之癸卯嚴礪又敗之于石碑谷¶
七月癸丑崇文及劉闢戰于元武敗之九月丙午嚴礪¶
戰于神泉敗之辛亥崇文克成都十月戊子闢伏誅¶
<pb:KR3k0032_WYG_192-25a>¶
通鑑永貞元年八月韋臯薨闢自為留後求節鉞不許¶
八月己未以袁滋為東西川山南西道安撫大使十月¶
戊戌滋為節度使(紀云戊/戌滋罷)召闢為給事中十一月闢不¶
受詔阻兵自守十二月己酉詔以為西川節度副使元¶
和元年正月闢得旌節志益驕求兼領三川不許遂發¶
兵圍東川李康于梓州欲以同幕盧文若節制東川上¶
欲討闢而重于用兵公卿議者亦以為蜀險固難取杜¶
黄裳獨曰闢狂戇書生取之如拾芥耳臣知神䇿軍使¶
<pb:KR3k0032_WYG_192-25b>¶
(長武/城使)髙崇文勇略可用願陛下専以軍事委之勿置監¶
軍闢必可禽從之戊子命左神䇿行營節度使髙崇文¶
將歩騎五千為前軍神䇿京西行營兵馬使李元奕將¶
歩騎二千為次軍與山南西道節度使嚴礪同討闢(時/元)¶
(和元年/正月也)時宿將名位素重者甚衆皆自謂當征蜀之選¶
及詔用崇文皆大驚崇文屯長武城練卒五千常如寇¶
至卯時受詔辰時即行(一作卯漏受/命辰巳出師)器械糗粮一無所¶
缺甲午崇文出斜谷李元奕出駱谷同趨梓州崇文軍¶
<pb:KR3k0032_WYG_192-26a>¶
至興元軍士有食于逆旅折人匕筯者崇文斬之以徇¶
時闢䧟梓州執李康二月嚴礪拔劒州斬其刺史文徳¶
昭三月崇文引兵自閬州趨梓州劉闢將邢泚遁崇文¶
入屯梓州闢歸李康于崇文以求自雪丙子礪奏克梓¶
州丁丑諭將帥罪止渠魁東川節度使韋丹至漢中表¶
言髙崇文客軍逺闘無所資若與梓州綴其志必能有¶
功四月丁酉以崇文為東川節度副使知節度事五月¶
闢城鹿頭闗連八柵屯兵萬人以拒崇文六月丁酉崇¶
<pb:KR3k0032_WYG_192-26b>¶
文擊敗之闢置柵于闗東萬勝堆戊戌崇文遣驍騎將¶
范陽髙霞寓攻奪之下瞰闗城八戰皆捷庚子崇文破¶
闢于徳陽癸夘又破之于漢州嚴礪遣將嚴秦破闢衆¶
萬餘人於綿州石碑谷秋七月癸丑崇文又破其衆於¶
元武九月壬寅崇文又敗其衆于鹿頭闗嚴秦又破其¶
衆于神泉河東將阿跌光顔將兵㑹崇文于行營愆期¶
一日懼誅欲深入自贖軍于鹿頭之西斷其糧道城中¶
憂懼于是闢綿江柵將李文悦鹿頭等守將仇良輔皆¶
<pb:KR3k0032_WYG_192-27a>¶
以城降崇文獲闢壻蘇强士卒降者萬計崇文遂長驅¶
直指成都所向皆潰軍不留行辛亥克成都劉闢盧文¶
若帥數十騎西奔吐蕃崇文使髙霞寓等追之及羊灌¶
田禽闢赴江不死文若自沈于江崇文入成都屯于通¶
衢休息士卒市肆不驚珍寳山積秋毫不犯檻劉闢送¶
京師十月戊子闢至長安神䇿以兵迎之(詔左右神䇿/兵領闢等自)¶
(臨臯驛/至闕下)係其首曳而入帝御興安樓受俘(崇文傳刻石/紀功于鹿頭)¶
(山/)　李吉甫言漢伐公孫述晉伐李勢宋伐譙縱梁伐¶
<pb:KR3k0032_WYG_192-27b>¶
劉季連蕭紀凡五攻蜀繇江道者四　韓愈詩曰闢黨¶
聚謀鹿頭是守崇文奉詔進退規矩戰不貪殺擒不濫¶
數八月壬午闢棄城走分散逐捕搜原剔藪闢窮且窘¶
若杵投臼來獻闕下以告廟社優賞將吏扶珪綴組¶
興戈矛于闗西發介馬于并部五營禁旅七萃神兵合¶
貔武之雄授鷹&KR0045;之帥守無絶險進靡堅營¶
　　　唐安南都䕶破環王¶
紀元和四年八月丙申環王(本林邑漢日/南象郡之圯)寇安南都䕶¶
<pb:KR3k0032_WYG_192-28a>¶
張舟敗之　㑹要元和四年八月張舟奏破環王國偽¶
驩愛州都統殺三萬餘人獲王子五十九人器械戰船¶
戰象稱之¶
　　　唐容管經略使招討使破西原蠻¶
紀元和二年二月癸酉邕管經略使路恕敗黄洞蠻執¶
首領黄承慶三年六月西原蠻首領黄少卿降十一年¶
八月戊申䧟賔蠻二州十月乙丑邕管經略使韋悦克¶
賔蠻十二月己未䧟巖州十二年容管經略使陽旻克¶
<pb:KR3k0032_WYG_192-28b>¶
欽横潯貴四州　傳蠻居廣容之南邕桂之西天寳初¶
黄氏彊貞元十年首領黄少卿攻邕管俄䧟欽横潯貴¶
(八/月)少卿子昌沔趫勇前後䧟十三州憲宗以陽旻為招¶
討引師掩賊一日六七戰皆破之侵地悉復¶
　　　唐彰義節度使淮西宣慰處置使裴度平淮西¶
　　　興安門受俘¶
紀元和九年閏八月丙辰彰義節度使吴少陽卒其子¶
元濟自稱知軍事十二年七月丙辰裴度為淮西宣慰¶
<pb:KR3k0032_WYG_192-29a>¶
處置使十月癸酉(一云/丁夘)克蔡州(辛巳御宣政/殿受朝賀)十一月丙¶
戌吴元濟伏誅　吴元濟傳元和九年吴少陽卒子元¶
濟匿不發䘮以病聞偽表請元濟主兵不得命乃悉兵¶
四出焚舞陽及葉掠襄城居人皆&KR0481;伏榛莽間剽係千¶
餘里闗中大恐弔使至弗克入乃還乃詔烏重&KR0332;兼汝¶
州刺史引軍壓其境寧州刺史曹華為之副以戍襄城¶
李光顔為忠武節度使總兵臨屯析山南東道節度使¶
嚴綬為申光蔡等招撫使以中人崔潭峻監其軍下詔¶
<pb:KR3k0032_WYG_192-29b>¶
奪元濟官爵趣諸道進討時大旱詔既下雨雪凡三日¶
田&KR0042;正韓&KR0042;各遣子率兵&KR0032;授光顔軍又詔李文通為¶
壽州刺史進討(九月丁/亥討之)㑹裴度輔政賊始懼光顔大破¶
賊于時曲(十年五/月丙申)復與重&KR0332;敗之天子以韓&KR0042;兼都統¶
(九月/癸酉)賊敗髙霞寓又文通銜枚夜出九女原屠堡壁三¶
十所降者萬餘執兩將光顔敗郾城兵二萬俘六將復¶
與重&KR0332;合攻凌雲柵拔之(十一年四/月庚子)復以李愬為唐鄧¶
随節度使愬引兵攻其西破屯柵十餘所執丁士良吴¶
<pb:KR3k0032_WYG_192-30a>¶
秀琳皆賊剽健者賊帥張伯良以兵三萬與光顔戰郾¶
城大敗獲馬千匹甲三萬首伯良奔還賊將鄧懷金降¶
愬略興橋得守將李祐不殺引至帳下與計議始謀襲¶
蔡自少誠盗有蔡四十年王師未嘗傅城下又嘗敗韓¶
全義于頔以是兵驕無所憚内恃陂浸重阻故合天下¶
兵攻之三年纔克一二縣帝責罷霞寓滋等諸將乃用¶
命裴度為彰義節度使兼申光蔡四面行營招撫使(十/二)¶
(年/)梁守謙與諸將計先度未至諸將亟戰不勝度至大¶
<pb:KR3k0032_WYG_192-30b>¶
勞戰士皆感泣請戰光顔每戰冠軍故元濟悉衆抗時¶
曲祐為愬謀曰蔡之守者市人疲卒耳勁兵在外若直¶
擣懸瓠賊成禽矣愬然之以精騎夜襲蔡坎垣入之戍¶
者不知也賊恃董重質之兵在洄曲不虞師之至及愬¶
攻城防卒尚千餘人接戰元濟始驚被甲乘城以待重¶
質降愬而李進誠取賊庫兵即攻之明日燒其門民相¶
率抱薪增火王師縱火城上鏃可拾也居二日門壞執¶
元濟舉族傳之長安申光戍兵尚三萬皆降帝御興安¶
<pb:KR3k0032_WYG_192-31a>¶
門受俘(十一月/丙戌朔)羣臣稱賀以元濟獻社徇于市斬之帝¶
美度功即命韓愈為平淮碑　裴度傳于時討蔡數不¶
利羣臣爭請罷兵㑹唐鄧節度使髙霞寓戰却它相知¶
帝厭兵欲赦賊惟度請以身督戰十二年即拜門下侍¶
郎同平章事彰義軍節度使淮西宣慰招討處置使表¶
馬總為副度屯郾城勞諸軍宣朝廷厚意士奮于勇奏¶
罷監軍將専號令一戰氣倍未幾李愬夜入蔡(十月/壬申)自¶
懸瓠城縛吴元濟以報度遣馬總先入蔡明日綂洄曲¶
<pb:KR3k0032_WYG_192-31b>¶
降卒萬人持節徐進撫定其人(辛巳度入蔡/大饗賚功)初元濟禁¶
偶語夜不然燭酒食相饋者以軍法論度下令一切蠲¶
除民始知有生之樂(十二月壬戌制叙平寇之功度加/金紫光祿大夫封晉國公愬銀青)¶
(光祿大夫/凉國公)　李愬傳憲宗討吴元濟愬求自試為随唐¶
鄧節度使蔡人以嘗敗辱霞寓等又愬名輕不為備愬¶
沉鷙推誠待士衆願為愬死居半年戰嵖岈山取爐冶¶
城擒騎將丁士良不殺署捉生將用其謀降吴秀琳取¶
文城柵秀琳為愬䇿取李祐署六院兵馬使始定襲蔡¶
<pb:KR3k0032_WYG_192-32a>¶
之謀時光顔戰數勝愬知其隙可乘乃告裴度師期元¶
和十一年十月己夘師夜起祐為前鋒出文城柵襲張¶
柴殱其戍㑹大雨雪天晦凛風偃旗裂膚馬縮慄士抱¶
戈凍死于道十一二愬分輕兵斷橋以絶洄曲道又以¶
兵絶朗山道夜行七十里夜半至懸瓠城雪甚城旁多¶
鵞鶩池愬令撃之以亂軍聲賊恃吴房朗山戍晏然無¶
知者祐等坎墉先登衆從之殺門者持柝傳夜自如黎¶
明雪止愬入駐元濟外宅蔡吏驚曰城䧟矣元濟尚不¶
<pb:KR3k0032_WYG_192-32b>¶
信及聞號令始驚率左右登牙城田進誠兵薄之愬計¶
元濟且望救于董重質乃慰其家以書召董重質重質¶
降檻送元濟京師申光諸屯尚二萬衆皆降不戮一人¶
　李光顔傳裴度築連城于沲口率輕騎觀之賊以竒¶
兵自五溝至光顔力戰却之先是光顔䇿賊必至宻遣¶
田布伏精騎五溝下扼其歸賊顛死溝中者千餘由是¶
賊悉以鋭士當光顔而李愬得乘虚入蔡矣　藝文志¶
路隋平淮西記一卷鄭澥凉國公(李/愬)平蔡錄一卷　栁¶
<pb:KR3k0032_WYG_192-33a>¶
宗元作平淮夷雅(皇武/方城)¶
　　　唐魏博節度使田&KR0042;正平李師道¶
紀元和十三年七月乙酉宣武魏博義成横海軍討李¶
師道十四年正月丙午田&KR0042;正及李師道戰陽榖敗之¶
二月戊午師道伏誅　李師道傳師道師古異母弟也¶
師古卒髙沐李公度與家奴立之請于朝憲宗方誅劉¶
闢未遑東討故以師道知留後歳中加檢校尚書為副¶
大使自正已至師道四世未嘗不叛間雖外奉王命而¶
<pb:KR3k0032_WYG_192-33b>¶
嘯引亡叛有得罪于朝者厚納之以嚴法持下凡所付¶
遣必質其妻子有謀順者類夷其家以故能脅汙士衆¶
傳三世云帝討蔡詔興諸道兵而不及鄆師道選卒二¶
千人抵壽春言為助王師實欲援蔡也又用亡命少年¶
謀盗焚河陰漕院緡糧令刺客殺武元衡傷裴度又潜¶
聚兵于東都之邸椎牛釃酒既衷甲矣其徒白于官乃¶
克掩殺之黨與數千皆伏誅又得其所藏弓材五千并¶
斷建陵門㦸四十七初師道素倚淮西為援及聞李光¶
<pb:KR3k0032_WYG_192-34a>¶
顔拔蔡凌雲柵始大懼遣使歸順帝重分兵支兩寇故¶
命栁公綽慰撫之又遣張宿諷令割地質子師道許納¶
三州遣子入侍既還師道中悔召諸將議皆曰蔡數州¶
戰三四年乃克公今十二州何所虞大將崔承度獨曰¶
公初不示諸將腹心而今委以兵此皆嗜利者朝以一¶
漿十餅誘之去矣帝復遣李遜諭㫖(元和十三年/正月乙巳)師道¶
以軍不協為解帝怒下詔削其官詔諸軍進討(七月/乙酉)武¶
寧將王智興破其衆斬二千級横海節度使鄭權戰福¶
<pb:KR3k0032_WYG_192-34b>¶
城斬五百級武寧將李祐戰魚臺敗之宣武節度使韓¶
&KR0042;抜考城淮南節度使李夷簡命李聼趨海州下沭陽¶
朐山進戍東海魏博節度使田&KR0042;正身將兵自陽劉濟¶
河拒鄆四十里而營(十一/月)再接戰破三萬衆擒三千人¶
陳許節度使李光顔攻濮陽收斗門杜莊二屯&KR0042;正又¶
戰東阿殘其衆五萬師道每聞敗輙悸成疾及李祐取¶
金鄉左右莫敢白初遣大將劉悟屯陽榖當魏博軍疑¶
其逗遛悟懼不免引兵反攻城傳首京師(十四年/二月)田&KR0042;¶
<pb:KR3k0032_WYG_192-35a>¶
正之渡河也擒其將夏侯澄等四十七人有詔悉赦之¶
父母在欲還者優遣賊皆感慰相告由是劉悟得行其¶
謀　通鑑初師道謀逆命其判官髙沐郭明李公度屢¶
諌之李文㑹林英素言於師道由是疎沐等及淮西平¶
師道憂懼不知所出乃請納地獻質既而悔上怒其反¶
覆决意討之賈直言冒刃諌師道者二輿襯諌者一又¶
畫縳載檻車妻子係累者以獻師道亦囚之元和十三¶
年七月乙酉下制罪狀李師道令宣武節度韓&KR0042;魏博¶
<pb:KR3k0032_WYG_192-35b>¶
節度田&KR0042;正義成節度李光顔武寧節度李愬横海節¶
度鄭權兵共討之十一月田&KR0042;正自楊劉渡河拒鄆州¶
四十里築壘賊中大震再戰破三萬衆十二月武寧節¶
度使李愬與平盧兵十一戰皆捷己夘攻金鄉克之十¶
四年正月淮南節度使李夷簡命李聽趨海州丙戌下¶
沭陽(聽乃楚/州刺史)丙申&KR0042;正又敗其兵於東阿殺萬餘人丙¶
午復敗之于陽榖師道既累敗于李愬田&KR0042;正二月乃¶
發民治鄆州城塹修守備役及婦人民懼且怨都知兵¶
<pb:KR3k0032_WYG_192-36a>¶
馬使劉悟捕師道與二子斬之首傳京師&KR0042;正露布以¶
聞十二州皆平壬戌&KR0042;正捷奏至甲子御宣政殿受賀¶
己巳興安門稱賀(恃東秦十二之險誇臨菑三七之兵/竊據一方歳踰五紀鄆城自潰寧同)¶
(莒魯之爭齊地悉平無俟耿陳之戰盡建十二郡/之旗鼔以列降人削十六年之厲階  歸皇化)　裴¶
度傳李師道怙强度宻勸帝誅之乃詔宣武義成武寧¶
横海四節度㑹田&KR0042;正致討&KR0042;正請自黎陽濟合諸節¶
度兵度曰魏博軍度黎陽即叩賊境封畛比聨易生顧¶
望是自戰其地不如飬威河北須霜降水落絶陽劉深¶
<pb:KR3k0032_WYG_192-36b>¶
抵鄆以營陽榖則人人殊死賊勢窮矣上詔&KR0042;正如度¶
言師道果擒(舊史命宰臣崔/羣撰碑紀績)　韓信伐齊耿弇討歩¶
　　　唐滄州行營招撫使平李同捷¶
紀寳厯二年四月戊戌横海節度李全略卒其子同捷¶
反太和元年五月丙子横海節度烏重&KR0332;討之十一月¶
李寰討之十二月庚戌王智興為滄州行營招撫使(傳/云)¶
(檢校司徒同平章事/滄徳行營招撫便)二年七月辛丑魏博史憲誠及同¶
捷戰于平原敗之八月辛巳又敗之十月庚申又敗之¶
<pb:KR3k0032_WYG_192-37a>¶
壬午盧龍節度李載義又敗之于長蘆三年四月壬辰¶
滄景節度使李祐克徳州同捷降乙亥滄徳宣慰使栢¶
耆以同捷歸于京師　實錄云云太和三年五月乙夘朔¶
宰臣稱賀于紫宸殿丙戌滄州進栢耆表并露布　李¶
同捷傳文宗立遣弟入朝奉表請命有詔拜兖海節度¶
以烏重&KR0332;代之同捷計窮矯言軍中留已于是王智興¶
(武寧/節度)請以全軍出討魏博史憲誠令大將傳手詔入于¶
軍同捷不受詔削官爵命重&KR0332;率鄆齊兵進討憲誠智¶
<pb:KR3k0032_WYG_192-37b>¶
興及汴滑李聽平盧康志睦易定張璠幽州李載義以¶
兵傅境同捷傾玉帛子女市河北三鎮載義絶交執使¶
者獻諸朝智興攻棣州火譙門引水灌城凡七月其將¶
張叔連降智興進圍滄州後更以李祐代重&KR0332;而智興¶
將李君謀絶河殘無棣降饒安壁五千兵明年祐拔無¶
棣平原兵薄徳州帝遣諫議大夫栢耆宣慰祐攻拔徳¶
州同捷益急乞降耆引兵入城取同捷至將陵斬之傳¶
首京師(滄景平憲/誠請納地)　王智興傳請悉師三萬齎五月糧¶
<pb:KR3k0032_WYG_192-38a>¶
討賊既戰降其將十輩鋭士三千遂拔棣州使石雄先¶
驅度河鼓行無前(十一月壬/辰賞功)¶
　　　唐河東節度使囘鶻南面招撫使破烏介可汗¶
　　　　(紀功幽州/)¶
紀㑹昌二年正月己亥囘鶻寇横水柵略天徳振武軍¶
三月寇雲朔七月寇大同川九月劉沔為囘鶻南面招¶
撫使張仲武為東面招撫使李思忠為河西党項都將¶
西南面招討使三年正月庚子天徳軍行營副使石雄¶
<pb:KR3k0032_WYG_192-38b>¶
及囘鶻戰于殺狐山敗之(通鑑云丙午/劉沔捷奏至)　劉沔傳節度¶
振武囘鶻寇天徳武宗詔以兵據雲伽闗虜引去㑹昌¶
二年拜河東節度兼招撫囘鶻使進屯雁門闗虜寇雲¶
州沔擊之斬七禆將敗其衆虜殘衆走詔沔追北仍錄¶
李靖平頡利事賜之　王逢傳從沔雄破囘鶻于天徳¶
　回紇傳穆宗立囘紇固請昏俄而可汗死崇徳可汗¶
立詔以太和公主下降主憲宗女也敬宗即位之年可¶
汗死其弟立冊為昭禮可汗太和六年為其下所殺明¶
<pb:KR3k0032_WYG_192-39a>¶
年帝復遣使冊其從子胡特勒為彰信可汗開成四年¶
相掘羅勿作難引沙陀兵共攻可汗可汗自殺國人立¶
㕎馺特勒為可汗武宗即位其國亂黠戛斯乘之攻回¶
紇城殺可汗焚其牙可汗牙部十三姓奉烏介特勒為¶
可汗(㑹昌元/年二月)黠戛思已破回紇得太和公主遣使奉主¶
來歸烏介怒追擊使者殺之刼主南度磧進攻天徳城¶
振武節度使劉沔屯雲伽闗却之宰相李徳&KR0073;建言回¶
紇曩有功今飢且亂可汗無歸不可擊宜遣使贍安之¶
<pb:KR3k0032_WYG_192-39b>¶
而公主亦遣使來言烏介已立因請命又其大臣頡干¶
伽思等表假振武居公主可汗帝詔(十二月/庚辰)右金吾大¶
將軍王㑹持節慰撫其衆輸糧二萬石不許借振武明¶
年回紇奉主至漠南入雲朔剽横水殺略甚衆轉側天¶
徳振武間乃詔諸道兵合討然烏介兵尚强號十萬駐¶
牙大同北閭門山而其王子嗢沒斯等以所部來降(二/年)¶
(四月/甲申)帝賜嗢沒斯姓李氏名思忠(八月/丁丑)欲使助可汗復¶
國而可汗已攻雲州劉沔與戰敗績可汗遣使者藉兵¶
<pb:KR3k0032_WYG_192-40a>¶
欲還故廷且假天徳城帝不許可汗恚進略大同川轉¶
戰攻雲州於是詔劉沔張仲武為招撫使李思忠為西¶
南靣招討使(九/月)又詔(乙/巳)何清朝契苾通以蕃渾兵出振¶
武與沔仲武合思忠數深入諭降其下沔分沙陀兵益¶
思忠河中軍以騎五百益李&KR0042;順沔進次雲州思忠屯¶
保大柵率河中陳許兵與回紇戰敗之(十二/月)明年(三年/正月)¶
又為&KR0042;順所敗沔與天徳行營副使石雄料勁騎夜出¶
雲州走馬邑抵安衆塞逢虜與戰破之烏介方薄振武¶
<pb:KR3k0032_WYG_192-40b>¶
雄馳入夜穴壘出鏖兵烏介驚引去雄追北至殺胡山¶
烏介被創走(庚/子)雄遇公主奉主還降特勒以下衆數萬¶
烏介走依黒車子為黑車子所殺帝詔李徳裕紀功銘¶
石于幽州　張仲武傳(云云見/紀功類)破囘鶻特勒那頡啜¶
李徳&KR0073;&KR0019;初帝問計於徳裕徳裕曰今烏介所恃公主¶
耳得健將出竒兵奪還之王師急擊彼必走今鋭將無¶
易石雄者得以蕃渾勁卒與漢兵銜枚夜擊之勢必得¶
帝即以方畧授劉沔令雄邀撃可汗於殺胡山敗之迎¶
<pb:KR3k0032_WYG_192-41a>¶
公主還　石雄傳㑹昌初回紇入寇連年掠雲中牙五¶
原塞詔佐劉沔屯雲中沔召雄謀曰虜離散當掃除久¶
矣國家以公主故不欲亟攻我若徑趨其牙不及備必¶
棄公主走我當迎主歸有如不捷吾則死之雄曰諾即¶
選沙陀李國昌及契苾拓拔雜虜三千騎夜發馬邑且¶
登振武城望之見罽車十餘乘從者朱碧衣諜者曰公¶
主帳也雄前使諭之曰天子取公主兵合苐無動雄穴¶
城夜出縱牛馬鼓譟直擣烏介帳可汗大驚單騎走追¶
<pb:KR3k0032_WYG_192-41b>¶
至殺胡山斬首萬級獲牛羊不貲逆公主還　李徳裕¶
幽州紀聖功碑曰回鶻北狄之裔吐迷度欵塞太宗幸¶
靈武納降置瀚海郡督代宗戡難葉䕶親扈戎旌猶羌¶
髳翼周北貉助漢厥後飾宗女配之立宫室居之被我¶
文繢帶我金犀蝎蠧上國百有餘年本國薦饑黠戛斯¶
遂焚龍庭烏介竊號沙漠質貴主以前驅依大國而為¶
援丐米糒邀甲兵以呼韓故事願居光祿塞保受降城¶
張仲武命弟仲至率鋭兵二萬建斾而前介胄雪照戈¶
<pb:KR3k0032_WYG_192-42a>¶
矛林植虜侯王貴人以千數谷靜山空靡有子遺(通鑑/㑹昌)¶
(二年五月大破那/頡啜降其七千帳)命從事李周瞳馳傳入奏又命牙門¶
將國從玘繼獻戎俘皇帝受而勞之羣臣畢賀銘曰太¶
和之初赤氣宵興開成之末彤雲暮凝異烏南來胡滅¶
之徴北夷颷掃厥國土崩逼廹遷徙震我邊鄙長蛇去¶
穴奔鯨失水皇赫斯怒羽檄召兵謀而淵黙斷乃雷聲¶
天街之北旄頭已落絶轡之野蚩尤未縛俾我元侯恢¶
&KR0042;逺略取彼單于係之徽索¶
<pb:KR3k0032_WYG_192-42b>¶
　　　唐晉絳行營節度使石雄平劉稹興安門受¶
　　　俘¶
紀㑹昌三年四月乙丑昭義軍節度使劉從諫卒其子¶
稹自稱留後五月辛丑成徳軍節度使王元逵為北靣¶
招討澤潞使魏博節度使何&KR0042;敬為南靣招討澤潞使¶
及河中節度使陳夷行河陽節度使王茂元劉沔以討¶
劉稹十月己巳晉絳行營節度使石雄及劉稹戰于烏¶
嶺敗之十二月丁巳王宰克天井闗四年八月昭義軍¶
<pb:KR3k0032_WYG_192-43a>¶
將郭誼殺劉稹以降　李徳裕傳劉從諫死其從子稹¶
擅留事以邀節度徳裕曰澤潞内地非河朔比捨而不¶
討無以示四方帝曰可勝乎對曰河朔稹所恃以脣齒¶
如魏鎮不與則破矣乃以李回持節諭元逵&KR0042;敬皆聽¶
命始議用兵中外交爭徳裕獨曰贏縮勝負兵家之常¶
惟聖䇿先定不為浮議所揺則有功矣有如不利臣請¶
以死塞責帝忿然曰有沮吾軍議者誅之羣論遂息因¶
請敕諸將直取州勿攻縣故元逵等下邢洺濨而稹氣¶
<pb:KR3k0032_WYG_192-43b>¶
索矣稹糧乏未幾郭誼持稹首降　劉從諌傳以從子¶
稹為嗣病甚與妻裴謀令主軍事置大將王協郭誼劉¶
武徳劉守義等佐稹秘不發䘮脅監軍崔士康請如河¶
朔故事帝怒敕稹䕶䘮還東都稹不奉詔李徳裕建言¶
稹所恃者河朔耳若遣大臣諭上㫖出山東兵破之必¶
矣有詔敕諸軍進討於是王茂元以兵屯萬善劉沔守¶
昂車闗壁榆社何&KR0042;敬柵肥鄉侵平恩王元逵次臨洺¶
略任堯山陳夷行營冀城侵冀氏帝詔忠武王宰以本¶
<pb:KR3k0032_WYG_192-44a>¶
軍下天井闗入懷澤宰進破劉公直拔陵川劉沔又取¶
石㑹闗從諫妻弟裴問守邢州斬大將自歸成徳軍(四/年)¶
(閏七月/壬子)王釗守洺州送欵魏博軍磁州將髙玉等以次¶
降成徳軍(閏七/月)稹聞三州降大懼大將郭誼與王恊斬¶
稹首(八/月)送王宰獻京師(戊/戌)帝御興安門受之(自悟至稹/三世二十)¶
(六/年)　藝文志李徳裕㑹昌伐叛記上黨紀叛各一卷¶
李徳裕玉册文曰雄斷霆聲羣疑氷釋任馮異則拔天¶
井而震上黨仗吴漢則發突騎而傾邯鄲　討劉稹制¶
<pb:KR3k0032_WYG_192-44b>¶
曰從諫生禀戾氣幼習亂風暫展執圭之儀終無上綬¶
之請隙駒為喻魏豹姑務于絶河井蛙自居孫述頗聞¶
于恃險顧苕卵之可矜豈淵魚之是察烈祖在藩先天¶
啓聖符瑞昭晰繢事煥于泗亭鑾輅循游金石刻于代¶
邸必非同惡咸許自新　上黨居天下之脊當河朔之¶
喉重耳在䘮不聞利父雄渠受戮祗以拒君太行夷儀¶
為扄闗健馬强力為羽翼肘京洛而履蒲津倚太原而¶
跨河朔¶
<pb:KR3k0032_WYG_192-45a>¶
　　　唐幽州盧龍軍節度使破奚北部¶
紀大中元年五月張仲武及奚北部落戰敗之　傳破¶
奚北部及山奚俘獲雜畜回鶻遏捻可汗殘部五千仰¶
食奚王石舍朗仲武討奚破之回鶻浸耗滅轉依室韋¶
仲武誘令羈致可汗遏捻懼夜委衆西走　奚&KR0019;東胡¶
種也居鮮卑故地有五部武徳中髙開道借其兵再寇¶
幽州長史王詵破之貞觀中内附置饒樂府太和四年¶
盗邊盧龍李載義破之執大將二百餘人縛其帥茹羯¶
<pb:KR3k0032_WYG_192-45b>¶
來獻(四月丁/未敗之)大中元年北部諸山奚悉叛仲武禽酋渠¶
燒帳落二十萬取其刺史以下靣耳三百羊牛七萬輜¶
貯五百乘獻京師　田遜之獲鮮卑莫能深入祭肜之¶
軍遼水唯遣相攻懷駒支漏泄之奸同三師而肄楚侔¶
五餌以開戎坎三鼓而河流自却聲六校而屋瓦皆飛¶
鴞懼䘮林兎忙迷穴未驚紫陌之烏前軍已蹙不唳淮¶
山之鶴後隊仍窮遂分袁尚之頭顱仍裂蚩尤之肩髀¶
山積雲屯大收車乘角羸耳濕盡獲牛羊栁水載澄桑¶
<pb:KR3k0032_WYG_192-46a>¶
河無事震肅九圍歡呼萬國昔艱難云始胡塵首起于¶
盧龍今開泰有期漢將先清于涿鹿人謀允若靈貺昭¶
然(賀幽州/破奚寇)¶
　　　唐招討南山平夏党項行營兵馬都統破党項¶
紀㑹昌三年十月党項羌寇鹽州十一月寇邠寧兖王¶
岐為靈夏六道元帥安撫党項大使御史中丞李回副¶
之大中四年十一月寇邠寧十二月鳯翔節度李安業¶
河東李拭為招討党項使五年三月白敏中為司空招¶
<pb:KR3k0032_WYG_192-46b>¶
討南山平夏党項行營兵馬都統四月赦平夏羌八月¶
乙巳赦南山羌　傳党項西羌别種貞觀三年舉部降¶
以為軌州刺史乾元間寇邠寧郭子儀至潰去太和中¶
數寇掠大中四年内掠邠寧詔鳯翔河東合節度兵討¶
之宰相白敏中為都統帝出近苑屬二矢曰党項窮寇¶
仍歳暴吾鄙今我約射竹中則彼當自亡不中我且率¶
天下兵翦之不以此賊遺子孫左右注目帝一發矢徹¶
於外不閱月羌破崔鉉言須大臣鎮撫故敏中以司空¶
<pb:KR3k0032_WYG_192-47a>¶
平章事兼邠寧節度招撫制置使及行帝御安福樓以¶
餞賜通天帶衛以神䇿兵禮如裴度次寧州諸將已破¶
羌賊敏中説諭其衆皆願弃兵乃自南山並河按屯保¶
又規蕭闗通靈威道　通鑑大中五年三月以敏中為¶
司空平章充招討行營都統制置等使南北兩路供軍¶
使兼邠寧節度使四月敏中軍於寧州壬子定逺城使¶
史元破党項九千餘帳於三交谷敏中奏党項平¶
　　　唐安南都䕶克播州¶
<pb:KR3k0032_WYG_192-47b>¶
懿宗紀大中十三年雲南蠻䧟播州咸通元年十月安¶
南都䕶李鄠克播州¶
　　　唐歸義軍節度使克凉州¶
紀咸通三年三月戊寅張義潮克凉州¶
　　　唐檢校右僕射義成節度使徐泗行營兵馬都¶
　　　招討使破龎勛¶
紀咸通九年正月龎勛反于桂州十月庚午䧟宿州丁¶
丑䧟徐州觀察使崔彦曾死之十一月䧟濠州刺史盧¶
<pb:KR3k0032_WYG_192-48a>¶
望回死之右金吾衛大將軍康成訓為徐泗行營兵馬¶
都招討使神武大將軍王晏權為北靣招討使羽林將¶
軍戴可師南靣招討使十二月䧟和滁二州壬申可師¶
死之是月馬舉為南靣曹翔為北靣招討使十年四月¶
康承訓及龎勛戰于桞子敗之六月宋威為西北靣招¶
討使九月癸酉勛伏誅　初武寧卒六百戌桂六歳不¶
代殺都將刼糧料判官龎勛為長入徐殺彦曾乃拜承¶
訓云云率魏博鄜延義武鳯翔沙陀吐渾兵二十萬討之¶
<pb:KR3k0032_WYG_192-48b>¶
宋威兵三萬屯蕭豐王師破臨渙斬萬級承訓十遇皆¶
勝張元稔降賊走蘄縣縱擊之斬萬級¶
　　　唐京城東北靣行營都統復京師¶
　中和三年正月雁門節度使李克用為京城東北靣¶
行營都統三月壬申克用及黄巢戰零口敗之四月甲¶
辰又敗之渭橋丙子復京師¶
　¶
　玉海卷一百九十二¶
