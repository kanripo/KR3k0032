#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷三十九
#+PROPERTY: JUAN 卷三十九
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷三十九
<pb:KR3k0032_WYG_039-1a>¶
欽定四庫全書¶
　玉海卷三十九¶
　　　　　　　　　　　　宋　王應麟　撰¶
　藝文¶
　　三禮(又見/禮制)¶
　九經禮居其三曰儀禮漢儒得古文禮五十六篇高¶
　堂傳士禮十七篇漢志所謂古經七十篇者也(劉原/父云)¶
　(當作/十七)曰周禮漢河間獻王得之李氏失冬官一篇補¶
<pb:KR3k0032_WYG_039-1b>¶
　以考工記劉歆校理始得著錄漢志所謂周官經六¶
　篇者也曰禮記有大戴禮記小戴禮記漢后蒼授梁¶
　人戴徳及兄子聖徳刪古禮為八十五篇謂之大戴¶
　禮聖刪大戴禮為四十六篇為小戴禮馬融又足月¶
　令明堂位樂記為四十九篇漢志不著錄而曰徳聖¶
　慶普三家立於學官後漢諸儒多為小戴訓即今之¶
　禮記也大戴禮既已缺逸其間又多雜誤後漢儒林¶
　傳與隋經籍志諸書言三禮皆不及大戴云¶
<pb:KR3k0032_WYG_039-2a>¶
　　　周禮書　禮灋　禮經　經禮(經/制)　禮志¶
　　　周制¶
春官宗伯帥其屬掌邦禮注禮謂曲禮五吉凶賓軍嘉¶
其别三十有六　大史(掌邦六典/禮居一焉)大祭祀與羣執事讀¶
禮書而協事祭之日執書以次位常大會同朝覲以書¶
協禮事將幣之日執書以詔王　小史大祭祀讀禮灋¶
史以書叙昭穆之爼簋凡國事之用禮灋者掌其小事¶
　天官大宰掌邦之六典注典常也經也法也王謂之¶
<pb:KR3k0032_WYG_039-2b>¶
禮經常所秉以治天下也邦國官府謂之禮法常所守¶
以為法式也常者其上下通名　小宰以灋掌祭祀朝¶
覲會同賓客之戒具注謂其禮灋也(宰夫牢/禮之灋)　秋官小¶
行人掌邦國賓客之禮籍禮俗政事敎治為一書　左¶
氏傳隠公七年告終稱嗣以繼好自心民謂之禮經注此¶
言凡例乃周公所制禮經也(王子朝曰敢/布先王之經)　閔元年仲¶
孫湫曰魯猶秉周禮　僖二十五年卜偃曰周禮未改¶
成風曰崇明祀保小寡周禮也　文十八年史克曰周¶
<pb:KR3k0032_WYG_039-3a>¶
公制周禮曰則以觀徳　昭二十三年叔孫婼曰列國¶
之卿當小國之君固周制也　哀三年司鐸火子服景¶
伯命宰人出禮書(宰人冢/宰之屬)七年子服景伯曰周之王也¶
制禮上物不過十二天之大數也　杜預序韓宣子適¶
魯(昭二/年春)見易象魯春秋曰周禮盡在魯矣(注春秋遵周/公之典以序)¶
(事/)韓子所見蓋周之舊典禮經也　國語晉子餘曰禮¶
志有之曰將有請於人必先有入焉周單子曰周制有¶
之曰列木以表道立鄙食以守路畺有寓望國有郊牧¶
<pb:KR3k0032_WYG_039-3b>¶
藪有圃草囿有林池以禦災也其餘無非穀土民無懸¶
耜野無奧草不奪民時不蔑民功有優無匱有逸無罷¶
國有班事縣有序民　韓詩外傳周制曰先時者死無¶
赦不及時者死無赦　漢藝文志儒家河間周制十八¶
篇(似獻王/所述)　禮樂志周監二代禮文尤具事為制曲為¶
防故稱禮經三百威儀三千注(藝文/志注)韋昭曰周禮三百¶
六十官也瓚曰禮經謂冠昏吉凶周禮三百是官名也¶
師古曰威儀三千蓋儀禮是也　記禮器注經禮謂周¶
<pb:KR3k0032_WYG_039-4a>¶
禮也六篇官三百六十曲猶事也事禮謂今禮也其中¶
事儀三千　詩假樂箋成王循用舊典之文章謂周公¶
之禮法(正義六/典之法)　文中子聖人在上未有若周公其道¶
則一而經制大備(又曰不暫捨周禮禮如有用/我執此以往  周  敵王命)　葉氏¶
曰禮器云經禮三百曲禮三千經禮制之凡也曲禮文¶
之目也故中庸云禮儀三百威儀三千先王之世二者¶
蓋皆有書藏於有司祭祀朝覲會同則太史執之以涖¶
事小史讀之以喻衆而卿大夫受之以敎萬民保氏掌¶
<pb:KR3k0032_WYG_039-4b>¶
之以敎國子亦此書也周衰二者皆亡惟孔子知之故¶
謂之執禮¶
　　　周儀禮　漢髙唐生士禮　曲禮¶
三禮義宗儀禮者周公所制吉禮惟得臣禮三篇凶禮¶
得四篇上自天子下至庶人其禮同等餘三篇皆臣禮¶
賓禮惟存三篇軍禮亡失嘉禮得七篇(儀禮經五萬六/千一百十五字)¶
　儀禮疏序周公太平之書周禮為末儀禮為本本難¶
明末易曉(韓愈讀儀禮以為周公文王法制在是恨不/得揖遜其問掇其竒辭奥㫖  禮序曰禮體)¶
<pb:KR3k0032_WYG_039-5a>¶
(也履也統之於心為體周禮是/也踐而行之曰履儀禮是也)儀禮注後鄭而已疏有¶
二家齊黄慶隋李孟悊互有長短今擇善而從兼增己¶
義仍取李元植詳論可否(唐志賈公彦/疏五十卷)漢興求錄遺文¶
有古書今文髙堂生傳十七篇是今文也孔子宅得古¶
儀禮五十六篇其字皆篆書是為古文十七篇與髙堂¶
生同而字多不同餘三十九篇絶無師說秘在於館鄭¶
注禮以今古二字並之(十七篇士冠禮至有司徹倫劉/向别錄皆尊卑吉凶次第  敘)¶
(故鄭用之大/小戴皆異)　鄭&KR0007;禮序曰秦并天下收儀禮而歸咸¶
<pb:KR3k0032_WYG_039-5b>¶
陽但采其尊君抑臣以為時用　史記正義七錄云古¶
經出魯淹中其書周宗伯所掌五禮威儀之事有六十¶
六篇無敢傳者後博士侍其生得十七篇鄭&KR0007;注今之¶
儀禮是也餘篇皆亡(儀禮疏云古文十七篇/與髙堂生所傳相以)　禮記正¶
義鄭君六藝論云按藝文志儒林傳傳禮者十三家唯¶
髙堂生及五傳弟子戴徳聖名在也又云五傳弟子者¶
髙堂生蕭奮孟卿后蒼及戴徳戴聖為五此所傳皆儀¶
禮也今禮行於世者二戴之學也　藝文志漢興魯髙¶
<pb:KR3k0032_WYG_039-6a>¶
堂生傳士禮十七篇而魯徐生善為頌不能通經(陸徳/明賈)¶
(公彦以為今儀禮按今儀禮中士禮有冠昏相見喪夕/虞特牲饋食七篇他皆天子諸侯卿大夫禮必非髙堂)¶
(生所傳者不知/賈陸何據而云)　王式傳歌驪駒江翁曰經何以言之¶
曰在曲禮(陸釋文曰曲禮是儀禮之舊名委曲說禮之/事  宗伯注曲禮五其别三十有六疏儀禮)¶
(是曲禮周/禮是經禮)　書目儀禮乃儀度委曲之書若後世儀注¶
其初蓋三千餘條¶
　　　漢十三家禮　禮古經　中庸説¶
藝文志禮十三家五百五十五篇禮古經五十六卷經¶
<pb:KR3k0032_WYG_039-6b>¶
十七篇(后氏/戴氏)記百三十一篇(七十子後學/者所記也)明堂陰陽三¶
十三篇(古明堂/之遺事)王史氏二十一篇(七十子後學者别/錄云六國時人)曲¶
臺后蒼九篇中庸說二篇明堂陰陽說五篇周官經六¶
篇(王莽時劉/歆置博士)周官傳四篇軍禮司馬法百五十五篇古¶
封禪羣祀二十二篇封禪議對十九篇(武帝/時)漢封禪羣¶
祀三十六篇議奏三十八篇(石/渠)漢興髙堂生傳士禮訖¶
孝宣世后蒼最明戴徳戴聖慶普皆其弟子三家立于¶
學官禮古經者出於魯淹中(里/名)及孔氏與十七篇文相¶
<pb:KR3k0032_WYG_039-7a>¶
似多三十九篇及明堂陰陽王史氏記所見多天子諸¶
侯卿大夫之制雖不能備猶愈蒼等推士禮而致於天¶
子之說　後儒林傳孔安國所獻禮古經五十六篇及¶
周官經六篇前世傳其書未有名家　前儒林傳孟卿¶
善為禮春秋授后蒼疏廣世所傳后氏禮疏氏春秋皆¶
出孟卿¶
　　　漢周官經傳(見/上)　周官解故　訓詁　晉周¶
　　　禮評¶
<pb:KR3k0032_WYG_039-7b>¶
藝文志(見/上)　河間獻王傳得古文先秦舊書周官尚書¶
禮記孟子老子之屬(禮記正義孝文時求得此書不見/冬官一篇乃使博士作考工記補)¶
(之隋志謂李氏得周官上河間獻王購冬官以/千金不得取考工記以補正義謂孝文時非也)　武帝¶
開獻書之路有李氏得周官上於河間獻王獨缺冬官¶
取考工記以補之合成六篇奏之(正義云既出於山巖/屋壁復入於秘府五)¶
(家之儒莫/得見焉)孝成時劉歆校秘書見之始著于錄略衆儒¶
共排以為非惟歆獨識而五官亦有殘缺歆末年始信¶
其為周公致太平之迹王莽時奏置博士弟子惟河南¶
<pb:KR3k0032_WYG_039-8a>¶
緱氏杜子春在頗識其說(正義子春永平初年九十能/通其讀識其義鄭衆賈逵往)¶
(受業/焉)賈徽及子逵鄭興及子衆又以經書轉相證為解¶
鄭&KR0007;注多引杜子春鄭大夫(興/)司農(衆/)之義周禮起於¶
劉歆成於鄭&KR0007;(正義林孝存以為武帝知周官末世瀆/亂不驗之書作十論七難以排之何休)¶
(以為六國陰謀之書惟鄭&KR0007;知為周公致太平之迹故/能答林碩之論難林一作臨  括囊大典網羅衆家)¶
仲長統以周禮為經禮記為禮之傳賈公彦曰按書傳¶
周公一年救亂二年伐商三年踐奄四年建侯衞五年¶
營成周六年制禮作樂七年致政成王所制之禮即今¶
<pb:KR3k0032_WYG_039-8b>¶
周禮也以設位言之謂之周官以制作言之謂之周禮¶
兵刑之官分為二禮樂之官合為一略天地詳人事後¶
之言治者必稽焉　後儒林傳中興鄭衆傳周官經後¶
馬融作周官傳授鄭&KR0007;&KR0007;作周官注　列傳賈逵作周¶
官解故遷衞士令(故事之/指意)　張衡著周官訓詁崔瑗謂¶
不能異諸儒　鄭&KR0007;答臨孝存周禮難　趙岐讀周官¶
二義不通一往造馬融(本傳/注)　晉儒林傳陳邵泰始中¶
為燕王師撰周禮評甚有條貫　范宣著禮易論難¶
<pb:KR3k0032_WYG_039-9a>¶
烈女傳韋逞母宋氏傳周官音義　隋志馬融鄭&KR0007;王¶
肅伊說干寶注周官禮各十二卷崔靈恩集注二十卷¶
晉司空長史陳邵撰周官禮異同評十二卷孫略撰周¶
官禮駁難四卷梁有周官駁難三巻(孫崎問/干寶駁)晉散騎常¶
侍虞喜撰劉儁禮記評十一卷　詩正義馬融為周禮¶
注云欲省學者兩讀故具載本文然則後漢以來始就¶
經為注　齊書文惠太子鎮雍州有盜發楚王冢獲竹¶
簡書青絲編(一作/綸)簡廣數分長二尺有得十餘簡以示¶
<pb:KR3k0032_WYG_039-9b>¶
王僧䖍僧䖍曰是科斗書考工記周官所闕文也　梁¶
陸倕謂周官為羣經源本惟沈峻精此書¶
　　　漢后氏曲臺記　禮記章句　禮略　月令章¶
　　　句¶
儒林傳孟卿事蕭奮以授后蒼蒼說禮數萬言號曰后¶
氏曲臺記授梁戴徳戴聖慶普(七略曰宣帝時行射禮/博士后蒼為之辭至今)¶
(記之曰曲臺記古服䖍曰在曲臺校書著/記因以為名師  曰曲臺殿在未央宫)由是禮有大¶
小戴慶氏之學(髙堂生之後傳禮者五至二戴其學/始盛  蕭奮孟卿后蒼二戴慶普)¶
<pb:KR3k0032_WYG_039-10a>¶
藝文志曲臺后蒼九篇注如淳曰行禮射於曲臺后蒼¶
為記故曰曲臺記漢官曰大射于曲臺晉灼曰天子射¶
宫也西京無太學於此行禮　隋志河間獻王得仲尼¶
弟子及後學者所記一百三十一篇至劉向考校經籍¶
纔獲百三十篇第而叙之又得明堂陰陽記三十三篇¶
孔子三朝記七篇王氏史記二十一篇樂記二十三篇¶
凡五種合二百十四篇戴徳刪繁重合為八十五篇(大/戴)¶
(記/)戴聖又刪為四十六篇(一云四十七篇/  為小戴記)馬融又益月¶
<pb:KR3k0032_WYG_039-10b>¶
令明堂位樂記合四十九篇(曲禮至四制尼中庸子思/  緇衣公孫  子  月令)¶
(吕不韋士王制漢/文時博  所錄)　後橋&KR0007;傳七世祖仁從戴徳學著¶
禮記章句四十九篇號曰橋君學成帝時為大鴻臚¶
曹褒傳慶氏學褒撰漢禮又傳禮記四十九篇　儒林¶
傳景鸞撰禮内外記號曰禮略又作月令章句所著述¶
五十餘萬言(中興有大/小戴博士)¶
　　　漢大戴禮¶
隋志(唐志/同)大戴禮記十三卷(隋志夏小正别為卷/唐志無小正之别)　書¶
<pb:KR3k0032_WYG_039-11a>¶
目今所存止四十篇其篇第始三十九編次不倫(崇文/目十)¶
(卷三十五篇篇又/一本三十三)史記索隠大戴禮合八十五篇其四¶
十七篇亡存三十八篇　序曰今大戴篇始三十九終¶
八十一當為四十三篇缺者四篇重出一篇其上不見¶
者猶三十八篇不能合八十五篇之數豈但為八十一¶
邪哀公問投壺二篇與小戴書無異禮祭篇與經解不¶
同曾子大孝篇與祭義相似則戴聖已取之篇也勸學¶
禮三本見於荀卿子取舍之說及保傅見於賈誼疏間¶
<pb:KR3k0032_WYG_039-11b>¶
與經子同者尚多有之其探索陰陽窮析物理推本性¶
命雜言禮樂器數必有自來以是知聖門之學無不備¶
也(始於主言命/終於易本)　詩正義大戴禮遺逸之書文多假託¶
不立學官世無傳者¶
　　　漢禮博士¶
儒林傳贊武帝立五經博士禮后(后蒼通詩/禮為博士)孝宣立大¶
小戴禮平帝時立逸禮(劉歆哀帝/時建立)聖號小戴以博士論¶
石渠禮有大小戴慶氏之學大戴授徐良斿卿為博士¶
<pb:KR3k0032_WYG_039-12a>¶
小戴授橋仁楊榮由是大戴有徐氏小戴有橋楊之學¶
　後傳凡十四博士禮大小戴(二/)前書大小戴慶氏禮¶
三家為博士(藝文志三家/立於學官)中興後亦有大小戴博士雖¶
相傳不絶未有顯於儒林者董鈞習慶氏禮永平初為¶
博士　曹褒傳父充持慶氏禮建武中為博士作章句¶
辯難於是遂有慶氏學褒拜博士作通義十二篇演經¶
雜論百二十篇又傳禮記四十九篇慶氏學遂行於世¶
(晉賀循慶普之/後尤精禮傳)　周官王莽時劉歆置博士¶
<pb:KR3k0032_WYG_039-12b>¶
　　　漢逸禮¶
劉歆傳歆欲立逸禮列於學官移書太常博士曰魯恭¶
王得古文於壞壁逸禮有三十九天漢之後孔安國獻¶
之孝成得此三事以考學官所傳　儒林傳平帝時又¶
立逸禮(元始五年正月召天/下通逸經古記者)　禮記正義漢志云漢興¶
始於魯淹中得古禮五十七篇其十七篇與今儀禮正¶
同其餘四十篇藏在秘府謂之逸禮其投壺禮亦此類¶
也又六藝論曰漢興髙堂生得禮十七篇後孔壁得古¶
<pb:KR3k0032_WYG_039-13a>¶
文禮五十七篇其十七篇與前同而字多異　朱氏曰¶
儀禮存者十七篇其逸見他書者猶有投壺遷廟釁廟¶
中霤等篇其不可見者又有古經增多三十九篇而明¶
堂陰陽王史氏記數十篇又河間王所輯至五百餘篇¶
儻或有逸在其間者曲禮少儀内則玉藻弟子職篇所¶
記皆禮之微文末節　周禮疏半璧曰璜者逸禮記文¶
(大宗/伯)烝嘗之禮有射豕者據逸烝嘗禮而知(射/人)　記月¶
令注王居明堂禮正義云逸禮篇名凡祭五祀於廟用¶
<pb:KR3k0032_WYG_039-13b>¶
特牲有主有尸皆先設席于奧正義云皆中霤禮行在¶
廟門外之西正義云皆中霤禮文(泉水正義有中霤之/禮  禮記注亦引逸)¶
(禮義記奔喪/正  引逸禮)　王制疏逸禮云皆升合於太祖　文選¶
注逸禮曰三皇禪云云五帝禪亭亭　論衡宣帝時河¶
内女子壞老屋得佚禮　後漢輿服志注引逸禮王度¶
記　蔡邕明堂論引禮記保傅篇古大明堂之禮王居¶
明堂之禮大學志昭穆篇月令記　通典引逸禮本命¶
篇　天官内宰注引天子巡狩禮　聘禮注引朝貢禮¶
<pb:KR3k0032_WYG_039-14a>¶
　覲禮注引朝事儀　詩正義引雜問志云天子巡狩¶
禮無六軍之文　漢書引禮明堂記曰周公朝諸侯於¶
明堂　賈誼傳引學禮　論衡案禮記瑞命篇　禮記¶
正義案大戴禮釁廟篇　荀子引聘禮志¶
　　　漢禮器制度　漢制度(附/)¶
周禮凌人注漢禮器制度云云疏叔孫通前漢時作(髙祖/詔叔)¶
(孫通制作儀/品十六篇)多得古之周制故鄭君依而用之(縫人注/亦引之)¶
　典瑞注漢禮瓚槃疏此漢禮器制度文叔孫通所作¶
<pb:KR3k0032_WYG_039-14b>¶
　弁師疏凡冕體周禮無文叔孫通作漢禮器制度取¶
法於周今取彼以釋之　籩人疏鄭知籩器者亦依漢¶
禮器制度　匠人疏牛鼎之扄長三尺膷鼎之扄長二¶
尺亦漢禮器制度　梓人疏禮器制度云觚大二升觶¶
大三升　儀禮士冠禮疏案禮器制度弁冕　聘禮疏¶
以韋衣木板飾以三色再就者依漢禮器制度而知¶
昏禮疏案漢禮器制度洗之所用士用鐵大夫用銅諸¶
侯用白銀天子用黄金也(案禮器制度尊/卑皆用金罍)　記王制疏¶
<pb:KR3k0032_WYG_039-15a>¶
凡冕之制皆&KR0007;上纁下案漢禮器制度廣八寸長尺六¶
寸　明堂位疏周之璧翣垂五采羽於下樹於簨之&KR0641;¶
上者案漢禮器制度而知　禮器疏壺大一石瓦甒五¶
斗者漢禮器制度文　書益稷疏柷敔之狀經典無文¶
漢禮器制度其說皆然　詩行葦疏漢禮器制度注勺¶
五升徑六寸長三尺(有瞽疏/亦引之)　春秋疏漢禮器制度云¶
冕長尺六寸　兩漢諸儒去古未遠己不能盡識三代¶
遺制凡冕服車旗類以漢禮制度為據其所臆度者無¶
<pb:KR3k0032_WYG_039-15b>¶
以名之則曰猶今某物然孔賈疏義又謂去漢久遠雖¶
漢法亦不可考　後漢書光武紀注漢制度曰帝之下¶
書有四(建武/元年)又曰漢禮制度曰人君之居前有朝後有¶
寢　輿服志注漢制度曰戎立車以征伐　百官志注¶
胡廣漢制度曰特進在三公下　禮儀志注謝沈書曰¶
太&KR0019;胡廣博綜舊儀立漢制度蔡邕依以為志譙周後¶
改定以為禮儀志　儒林傳序注胡廣漢制度曰天子¶
岀有大駕法駕小駕¶
<pb:KR3k0032_WYG_039-16a>¶
　　　漢中庸說¶
志中庸說二篇注師古曰今禮記有中庸一篇亦非本¶
禮經蓋此之流¶
　　　漢石渠禮論¶
隋志石渠禮論四卷戴聖撰(梁有羣儒疑義十二卷戴/聖撰  前漢傳聖以博士)¶
(聞人通漢以太子舍人論石/渠  志議奏三十八篇石渠)　後志注石渠論曰鄉射¶
合樂而大射不何也韋&KR0007;成曰鄉人本無樂故合樂以¶
同其義(禮儀/志)&KR0007;冠朝服戴聖曰&KR0007;冠委貌也朝服布上¶
<pb:KR3k0032_WYG_039-16b>¶
素下緇帛帶素韋韠(輿服/志)　王制正義石渠論白虎通¶
云周以后稷文武特七廟張融以石渠論證七廟　詩¶
既醉正義石渠論云周公祭天用大公為尸　通典漢¶
石渠議曰鄉請射告主人樂不告何也戴聖曰請射告¶
主人者賔主俱當射也樂所以樂賓也故不告宣帝甘¶
露三年三月黄門侍郎臨奏經曰鄉射合樂大射不何¶
也戴聖曰鄉射合樂者質也大射人君之禮儀多故不¶
合樂也聞人通漢曰鄉射合樂所以和百姓也大射不¶
<pb:KR3k0032_WYG_039-17a>¶
合樂者諸侯之禮也韋&KR0007;成曰鄉人本無樂故合樂所¶
以和百姓而同其意諸侯當有樂故不云合樂時公卿¶
以&KR0007;成議是又繼宗子議引石渠禮議曰經云宗子孤¶
為殤言孤何也聞人通漢戴聖云云¶
　　　漢三禮　目錄　解詁¶
後儒林傳鄭衆傳周官經後馬融作周官傳(唐志十/二卷)授¶
鄭&KR0007;&KR0007;作周官注&KR0007;本習小戴後以古經校之取其義¶
長者為鄭氏學又注小戴所傳禮記四十九篇通為三¶
<pb:KR3k0032_WYG_039-17b>¶
禮焉(&KR0007;注儀禮禮記又著魯禮/禘祫義答臨孝存周禮難)　盧植傳熹平四年拜¶
九江太守作尚書章句三禮解詁時始立太學石經以¶
正五經文字植上書曰少從通儒馬融受古學頗知今¶
之禮記特多回穴臣前以周禮諸經發起粃繆敢率愚¶
淺為之解詁願得將能書生二人詣東觀專心研精合¶
尚書章句攷禮記失得庶裁定聖典刋正碑文古文科¶
斗近於為實而厭抑流俗降在小學中興通儒班固賈¶
逵鄭興父子並悅之今毛詩左氏周禮各有傳記與春¶
<pb:KR3k0032_WYG_039-18a>¶
秋相表裏宜置博士為立學官以廣聖意歲餘拜議郎¶
校五經(元行冲曰小戴禮行於漢末馬融為傳盧植合/二十九篇為之解世所不傳  隋志北中郎將)¶
(盧植注禮記十巻注/詩疏引盧植禮記)　馬融傳注三禮　隋志今周官¶
六篇古經十七篇小戴記四十九篇凡三種唯鄭注立¶
國學鄭&KR0007;撰三禮目錄一卷(梁有陶&KR0042;景注一卷亡/正義每篇案鄭目錄)¶
唐志鄭&KR0007;注小戴禮記二十卷(盧植注/卷同)又禮議二十卷¶
注周官十三卷注儀禮十七卷¶
　　　漢周禮解詁(又見/上)¶
<pb:KR3k0032_WYG_039-18b>¶
禮疏馬融傳云杜子春永平之初年且九十能通其讀¶
頗識其說鄭衆賈逵往受業焉衆逵洪雅博聞又以經¶
書記轉相證明為解逵解行於世衆解不行然衆時所¶
解說近得其實獨以書序言作周官則此周官也失之¶
矣逵以為六鄉大夫則冢宰以下及六遂為十五萬亘¶
千里之地甚謬焉云云謂之周官傳　鄭&KR0007;序云世祖以¶
來通人達士大中大夫鄭少彰(名/興)及子大司農仲師(名/衆)¶
議郎衞次仲侍中賈君景伯南郡太守馬季長皆作周¶
<pb:KR3k0032_WYG_039-19a>¶
禮解詁又云&KR0007;竊觀二三君子之文章顧省竹帛之浮¶
辭其所變易灼然如晦之見明其所彌縫奄然如合符¶
復析斯可謂雅達廣攬者也二鄭者同宗之大儒今讚¶
而辨之庶成此家世所訓也¶
　　　周禮古今文¶
天官注嬪故書作賔疏言故書者鄭注周禮時有數本¶
劉向未校之前或在山巖石室有古文考校後為今文¶
古今不同鄭據今文注故云故書作賔(天官注緌今禮/家定作蕤  今)¶
<pb:KR3k0032_WYG_039-19b>¶
(禮家定/齎作資)　桓譚新論古秩禮記有五十六卷　崇文目¶
禮記字例異同一卷¶
　　　周禮三家¶
天官疏周禮之内鄭康成所存注者有三家司農之外¶
(鄭衆字/仲師)又有杜子春鄭大夫大夫者鄭少贛二鄭皆康¶
成之先故言官不言名字杜子春非已宗故指其名也¶
(後輿服志注引/鄭衆周禮傳)¶
　　　魏三禮解¶
<pb:KR3k0032_WYG_039-20a>¶
王肅傳肅善賈馬之學而不好鄭氏采會同異為尚書¶
詩論語三禮左氏解肅父朗字景興著易春秋孝經周¶
易傳肅撰定皆列學官　隋志王肅注周官禮十二卷¶
儀禮十七卷禮記三十卷(劉昌宗禮/音一卷)¶
　　　三禮大義　宗略¶
隋志三禮大義十三卷又四卷雜大義三卷　北史後¶
魏劉獻之撰三禮大義四巻沈重著周禮義三十一卷¶
儀禮義三十五卷禮記義三十卷(李公緒禮/質疑五卷)　南史梁¶
<pb:KR3k0032_WYG_039-20b>¶
戚衮撰三禮義記禮記義四十卷簡文禮大義二十卷¶
(唐志/十卷)　唐志元延明三禮宗略二十卷(隋志元延明五/經宗略二十三)¶
(卷/)　後魏盧辯以大戴禮未有解詁乃注之¶
　　　晉禮通論¶
儒林傳董景道字文博三禮之義專遵鄭氏著禮通論¶
非駁諸儒演廣鄭㫖　范隆著三禮吉凶宗紀¶
　　　晉禮博士¶
荀崧傳元帝踐祚(太興/初)周官禮記鄭氏置博士崧上疏¶
<pb:KR3k0032_WYG_039-21a>¶
曰儀禮一經所謂曲禮鄭&KR0007;於禮特明皆有證據宜置¶
鄭儀禮博士一人¶
　　　宋新撰禮論¶
宋書傳隆傳元嘉十四年為太常太祖以新撰禮論付¶
隆隆上所見五十二事表曰髙堂生頗識舊義師資相¶
傳共枝别幹聞人二戴俱事后蒼俄已分異盧植鄭&KR0007;¶
偕學馬融人各名家　隋志梁有宋傅隆議二卷祭法¶
五卷宋徐廣禮論答問八卷(百餘/條)　史記禮書取荀卿¶
<pb:KR3k0032_WYG_039-21b>¶
禮論¶
　　　宋何承天禮論¶
傳先是禮論有八百卷承天刪減并合以類相從為三¶
百卷(何佟之讀禮論三百篇畧皆上口/  周續之通毛詩六義及禮論)王儉抄寫八帙¶
又别抄條目為十三卷朝儀舊典晉宋來施行故事撰¶
次無遺(宋志引禮/論輿駕議)　隋志宋御史中丞何承天撰禮論¶
三百卷(唐志云三/百七卷)庾蔚之禮論鈔二十卷王儉撰禮論¶
要鈔十卷賀瑒要鈔一百巻任預禮論條牒十卷(大司/樂疏)¶
<pb:KR3k0032_WYG_039-22a>¶
(按條牒論云郊特牲疏案/條牒論稷壇在社壇西)禮論帖三卷邱季彬論五十¶
八卷(亡/)　南史梁孔子祛續承天禮論一百五十卷¶
文中子禮論二十五篇十卷樂論二十篇十卷董常曰¶
夫子以禮論樂論為敎化　唐會要聖厯元年張齊賢¶
議案禮論王珉范甯等議有明堂每月告朔之禮王方¶
慶云晉末禮樂掃地無復舊章軍國所資臨事議定宋¶
何承天纂集其文為禮論隋大業中命學士撰江都集¶
禮抄撮禮論更無異文會昌六年五月禮儀使奏按禮¶
<pb:KR3k0032_WYG_039-22b>¶
論晉太常賀循云廟以容主為限無拘常數　隋志梁¶
有齊荀萬秋抄略二卷禮答問有徐廣二卷(梁十/一卷)庾蔚¶
之六卷王儉三卷何佟之十卷禮雜問有范甯十卷何¶
佟之禮雜問答抄一卷梁有晉吳商禮難十二卷雜議¶
十二卷又禮議雜記故事十三卷宋傳隆議二卷緱氏¶
禮記要鈔一卷(隋辛彦之/撰禮要)¶
　　　宋禮記義疏¶
隋志禮記新義疏二十卷賀瑒撰(梁有義疏三巻/宋雷肅之撰)義疏¶
<pb:KR3k0032_WYG_039-23a>¶
九十九卷講疏四十八卷皇侃撰義疏四十卷沈重撰¶
義十卷何氏撰義證十卷劉芳撰(北史又周官儀/禮義證各五巻)　經¶
典序錄梁皇侃撰禮記義疏五十卷(禮記釋文/引隠義云)¶
　　　梁禮統　中庸講疏¶
唐志賀述禮統十二卷(又有禮統郊祀六巻/  班固傳注引禮統)　隋志梁¶
武帝禮記大義十卷中庸講疏一卷(大同十年張綰朱/异賀琛述制㫖禮)¶
(記中庸義祛武帝撰講疏及孔子正/言使孔子  檢閲羣書以為義證)梁有儀曹郎邱季¶
彬論五十八卷議一百三十卷疏六卷(亡/)宋戴顒中庸¶
<pb:KR3k0032_WYG_039-23b>¶
傳二卷¶
　　　梁三禮義宗¶
唐志崔靈恩周官集注二十卷(南史傳/四十卷)又三禮義宗三¶
十卷(傳云四十七卷與今/不同南史三十卷)　梁傳靈恩徧習五經尤精¶
三禮三傳(陸詡習靈/恩三禮義)　唐會要王方慶云梁崔靈恩撰¶
三禮義宗但捃摭前儒因循故事　書目梁天監中國¶
子博士崔靈恩撰三十卷其書合周禮儀禮禮記諸儒¶
之說敷繹其義凡一百五十六篇(義宗始於明天地以/下歲祭終於明周禮)¶
<pb:KR3k0032_WYG_039-24a>¶
(儀禮禮記廢興義之慶厯/中髙陽許聞誨為  序)　唐儒學傳孔穎達闇誦三¶
禮義宗¶
　　　隋江都集禮¶
惰潘徽江都集禮序(十二帙一/百二十卷)明堂曲臺之記南宫東¶
觀之說鄭王徐賀之答崔譙何庾之論簡牒雖盈菁華¶
蓋鮮東探石簣之符西蠧羽陵之簡佃漁六學網羅百¶
氏沛王通論寧朔新書不獨擅於前修　崇文緫目一¶
百四卷(續書目/五十巻)　魏杜恕傳注杜氏新書曰杜寛刪集¶
<pb:KR3k0032_WYG_039-24b>¶
禮記及左氏傳解今存于世¶
　　　唐六十九家禮¶
藝文志經錄四曰禮類六十九家九十六部一千八百¶
二十七卷(失姓名/七家)始於大戴禮記終於王&KR0007;度注禮記¶
若馬融傳&KR0007;陳邵干寶伊說崔靈恩則周官之學也若¶
盧植鄭小同李軌尹毅徐邈爰戴顒射慈孫炎業遵劉¶
儁庾蔚之何佟之皇侃熊安生劉芳孔穎達魏徵則小¶
戴記之學也若袁凖孔倫陳銓蔡超宗田僧紹之注杜¶
<pb:KR3k0032_WYG_039-25a>¶
預賀循王逡之崔游蔡謨趙成沈文阿諸家之禮服則¶
儀禮之學也學兼三禮則有鄭&KR0007;王肅之音注目錄崔¶
靈恩元延明之義宗宗略夏侯伏明之圖賈公彦之義¶
疏學兼二禮則有司馬伷之新書沈重王&KR0007;度之義疏¶
决注論議問答則有徐廣范甯董勛吳商何承天顔延¶
之任預王儉荀萬秋傅隆梁武帝周捨戚夀賀瑒述之¶
流不著錄者十六家元行冲類禮義疏至張頻禮粹一¶
百九十五卷有刋定月令外傳繩愆正義問答精義字¶
<pb:KR3k0032_WYG_039-25b>¶
例異同名義及李敬&KR0007;之論張鎰之圖陸質之類禮丁¶
公著之禮志杜肅之禮略　隋志一百三十六部一千¶
六百二十二卷　崇文目三十三部一千九十七卷(周/禮)¶
(至諡/法)　中興目四十三家七百九十八卷　續書目十¶
二家十六部四百六十三卷　通典禮經章句名數尤¶
繁諸家解釋注疏統雜¶
　　　唐禮記正義　周禮疏　儀禮疏¶
志禮記正義七十卷祭酒孔穎達司業朱子奢國子助¶
<pb:KR3k0032_WYG_039-26a>¶
敎李善信太學博士賈公彦柳士宣范義頵魏王㕘軍¶
事張權等奉詔撰周&KR0007;達趙君贊王士雄趙&KR0042;智等覆¶
審(宋朝祭酒邢昺/等奉詔是正)　正義序大小二戴共氏而分門王¶
鄭兩家同經而異注晉宋逮周隋傳禮業者江左尤盛¶
(注禮記者六家鄭&KR0007;盧植王肅孫炎業遵庾蔚之又鄭/小同義記四卷何佟之義十卷又有李軌尹毅徐邈徐)¶
(爰射/慈音)為義疏者南人有賀循賀瑒庾蔚崔靈恩沈重皇¶
侃等(唐志皇侃禮記講疏一百巻又義疏五十巻沈重/周禮義疏四十卷又禮記義疏四十巻庾蔚之禮)¶
(記略解十卷閣南史皇侃撰禮記講疏五十巻/奏之詔付祕  梁武召入夀光殿說禮記義)北人有¶
<pb:KR3k0032_WYG_039-26b>¶
徐遵明李業興李寶鼎侯聰熊安生等(志熊安生義疏/四十巻  北史)¶
(安生撰周禮義疏二十卷禮記義疏三十/巻劉炫受禮於熊氏褚輝撰禮疏一百卷)其見於世者¶
唯皇熊二家熊則多引外義皇氏雖章句詳正時乖鄭¶
義今據皇氏以為本其有不備以熊氏補焉(隋儒林傳/曰南人約)¶
(簡得其英華北學深蕪窮其枝葉光馬光傳/山東三禮學者自熊安生後唯宗  一人)　志賈公¶
彦禮記正義八十卷周禮疏五十卷儀禮疏五十卷(舊/史)¶
(四十卷注公彦事張士衡撰次章句甚多為太學博士/儀禮鄭  後有黄慶李孟悊二家疏義慶舉大略小悊)¶
(舉小略大經注稍周時之所尚李則為先公彦/據以為本增損以己意同李元植裁定為疏)王方慶¶
<pb:KR3k0032_WYG_039-27a>¶
禮經正義十巻(不著/錄)¶
　　　唐三禮義證¶
儒學傳王恭貞觀初為太學博士講三禮為義證甚精¶
博蓋文懿文達每講徧舉先儒義而必暢恭所說¶
　　　唐類禮(又見/後)¶
舊史魏徵以戴聖禮記編次不倫遂為類禮二十卷以¶
類相從削其重復採先儒訓注擇善從之研精覃思數¶
年而畢太宗覽而善之賜物千段錄數本賜太子諸王¶
<pb:KR3k0032_WYG_039-27b>¶
仍藏祕府¶
　　　唐五禮精義¶
志韋彤五禮精義十巻　書目十卷太常博士韋彤撰¶
凡二百九十二條每條設問對先援古禮參以唐制辨¶
據為詳　儒學傳大厯時仲子陵袁彞韋彤韋茝以禮¶
皆自名其學彤徳宗時為太常博士貞元十三年與裴¶
堪議朔望食之禮¶
　　　唐禮記外傳¶
<pb:KR3k0032_WYG_039-28a>¶
志成伯璵禮記外傳四卷　書目四卷中山成伯璵撰¶
吳郡張㓜倫注四門博士劉素明序凡一百一十條分¶
義例名數二體又各分上下卷雖舉禮記為目實兼三¶
禮言之(義例二卷五十篇名數二卷六/十九篇  太平御覽引外傳)¶
　　　唐禮記異同¶
志禮記字例異同一卷元和十三年詔定又邱敬伯五¶
禮異同十卷(崇文目五禮/名義十卷)¶
　　　唐禮略¶
<pb:KR3k0032_WYG_039-28b>¶
志杜肅禮略十卷(隋志禮略二/巻失姓名)　書目十卷丁公著序¶
採古經義下逮當世禮文沿革莫不附見詞約理備故¶
題禮略¶
　　唐禮志　禮粹　禮論　禮繩愆¶
志丁公著禮志十卷張頻禮粹二十卷李敬&KR0007;禮論六¶
十巻(敬&KR0007;該覽羣籍尤善於禮/撰次禮論及他書數十篇)　王元感禮繩愆三十¶
巻(長安中/上之)　宋朝何洵直禮論一卷十篇(聘問至/虞祔)¶
　　　唐三禮圖¶
<pb:KR3k0032_WYG_039-29a>¶
志張鎰九卷夏侯伏明十二卷藝術有禮圖雜畫五十¶
六卷　隋志三禮圖九巻鄭&KR0007;及後漢侍中阮諶等撰¶
(又有周官禮圖十四巻法周禮疏引之堂後漢何敞傳/注案禮圖注云法冠執  者服之  明  位疏案禮圖)¶
(云引春秋/疏  阮諶)　舊史張鎰為豪州刺史撰三禮圖九卷五¶
經微㫖十四卷孟子音義三卷¶
　　　建隆三禮圖(詳見/圖類)¶
書目三禮圖二十巻聶崇義周顯徳中參定郊廟器玉¶
因博采先儒三禮舊圖凡得六本考正是否繢素而申¶
<pb:KR3k0032_WYG_039-29b>¶
釋之每篇自叙其凡參以近世㳂革之說建隆二年五¶
月丙寅表上之竇儼為序詔太子詹事尹拙集儒學三¶
五人更同參議拙多所駁正崇義復引經以釋之其駁¶
議及答義各四卷率列於註釋詔頒行之又畫於國子¶
監講堂之壁(竇儼裁定共/分十五巻)余希文撰井田王制圖一卷¶
凡三十有二圖陸佃禮象十五卷救舊圖之失三禮圖¶
駁議二十卷不知作者疏駁崇義舊圖然互有得失¶
崇文目三禮圖九卷梁正撰二十卷崇義撰　會要尹¶
<pb:KR3k0032_WYG_039-30a>¶
拙聶崇義復上祭玉鼎釜異同之說詔尚書省集議吏¶
部尚書張昭等曰四部書目有三禮圖十三卷題曰梁¶
氏鄭氏今書府有三禮圖亦題梁鄭後有梁氏者集前¶
代圖記更加評議題三禮圖曰阮諶受禮學於綦母君¶
取其說為圖三卷多不案禮文而引漢事與鄭君之文¶
違錯禮圖之内亦無改祭玉之說宜依白虎通義宗為¶
定詔從昭議¶
　　　雍熙禮選(贊/)¶
<pb:KR3k0032_WYG_039-30b>¶
四年八月己酉諸王府侍讀(實錄云/侍講)邢昺進分門禮選¶
二十一巻(長編云/二十卷)賜銀器二帛三十太宗探得其帙得¶
文王世子篇甚悅問衞欽緒曰昺為諸王講書曾及此¶
乎曰諸王嘗訪昺經誼每發明君臣父子之道太宗益¶
喜後真宗因内閣曝書覽而稱善召昺同觀作禮選贊¶
賜之以示近臣　實錄祥符三年五月乙巳上作禮選¶
贊賜翰林侍讀學士邢昺(昺言家無遺藁願得副本繕/錄未竟而昺卒六月詔寫二)¶
(本賜/昺家)¶
<pb:KR3k0032_WYG_039-31a>¶
　　　咸平禮記疏¶
二年六月己巳祭酒邢昺上新印禮記疏七十卷賜諸¶
王輔臣人一本六年八月勑雕印周禮正義頒行景徳¶
元年七月癸未朔賜諸王宗室近臣新印周禮疏¶
　　　景徳崇和殿尚書禮記圖　中庸九經圖¶
見圖類　中庸曰凡為天下國家有九經所以行之一¶
也九經修身尊賢親親敬大臣體羣臣子庶民來百工¶
柔遠人懐諸侯天下國家之本在身故修身為九經之¶
<pb:KR3k0032_WYG_039-31b>¶
本然必親師友然後修身之道進故尊賢次之道之所¶
進莫先其家故親親次之由家以及朝廷由朝廷以及¶
其國由其國以及天下此九經之序也敬大臣體羣臣¶
則自尊賢之等推之子來柔懐則自親親之殺推之修¶
身之至然後當理而無悖九經其實不出三者一者誠¶
也一有不誠則九者為虚文¶
　　　熙寧新經周禮義¶
晁氏志王安石撰二十二卷熙寧中設經義局安石自¶
<pb:KR3k0032_WYG_039-32a>¶
為周官義十餘萬言不解考工記安石以其書理財者¶
居半愛之如行青苗之類皆稽焉所以自釋其義者蓋¶
以其所創新法盡傅著之務塞異議者之口其黨紹述¶
期盡行之久之禍難並起　劉彝撰中義八卷　王昭¶
禹撰詳解四十卷宗王氏　楊時撰辨疑一卷攻安石¶
之書　樂思忠攷疑七卷(戴溪/為序)　易袚總義三十卷¶
　　　周禮致太平論¶
李泰伯撰五十一篇(并/序)内治七國用十六軍衞四刑禁¶
<pb:KR3k0032_WYG_039-32b>¶
六官人八敎道九為十卷　叙曰昔劉子駿鄭康成皆¶
以周禮為周公致太平之迹(又有平土/書禮論)¶
　　　元祐禮書　儀禮注解　禮圖¶
書目禮書一百五十卷陳祥道撰繪其物而辯論之凡¶
歴代諸儒之說及近代聶氏之圖或正其失或補其闕¶
於禮學為詳　元祐四年翰林學士許將言祥道增廣¶
禮圖及著禮書一百卷二月二日詔祥道為太常博士¶
五年十一月范祖禹言請付太常與聶崇義圖參用詔¶
<pb:KR3k0032_WYG_039-33a>¶
付兩制看詳八年正月二十二日侍讀學士范祖禹言¶
太常博士陳祥道注解儀禮三十二卷精詳博洽乞下¶
兩制看詳并所進禮圖付太常以備禮官討論從之(祥/道)¶
(又有禮記講義二十四卷禮例/詳解十卷弟暘樂書二百卷)¶
　　　政和禮記解義¶
三年方慤進二十卷自為之序以王氏父子獨無解義¶
乃取三經義及字說申而明之著為此解　馬希孟禮¶
記解七十卷(朱子曰方馬二解儘有好/處不可以其新學而黜之)　陸佃撰禮記¶
<pb:KR3k0032_WYG_039-33b>¶
新義　張載說三卷　吕大臨芸閣禮記解十卷　陳¶
祥道講義二十四卷　胡銓傳十八卷　李格非精義¶
十六卷　衞湜集說一百六十卷(寶慶二年/十月上)¶
　　　淳熙大學章句　中庸章句¶
朱文公熹撰淳熙十六年二月甲子序大學章句三月¶
戊申序中庸章句二書各有或問中庸又有輯略(紹熙/五年)¶
(閏月戊午/朔講盤銘)¶
　　　古禮經傳通解¶
<pb:KR3k0032_WYG_039-34a>¶
朱文公熹以儀禮為經取禮記及諸經史書所載附本¶
經之下具列注疏諸儒之說為經傳通解二十二卷(家/禮)¶
(五一鄉禮三禮學禮/十    邦國  四)集傳集注十四卷(王朝禮/十四)　喪祭¶
二禮屬之門人黄榦類次　黄榦集喪祭禮為儀禮通¶
解續二十九卷　文公曰周官一書固為禮之綱領至¶
儀法度數儀禮乃其本經而禮記郊特牲冠義等篇乃¶
其義疏¶
　　　紹熙周禮説¶
<pb:KR3k0032_WYG_039-34b>¶
三年吏部郎陳傅良進以格君心正朝綱均國勢為目¶
目各四篇¶
　　　周禮微言¶
續書目徐筠學周官於陳傅良記所口授成書十卷自¶
謂聞於傅良曰周禮綱領有三養君徳正紀綱均國勢¶
鄭氏注誤有三王制漢儒之書今以釋周禮司馬法兵¶
制也今以證田制漢官制皆襲秦今引漢官以比周官¶
其誤三也　陳傅良徐元徳撰周官制度精華二十卷¶
<pb:KR3k0032_WYG_039-35a>¶
　　　周官講義¶
十四卷史浩為建王府直講時撰止於地官司闗　林¶
之竒講義三十九卷¶
　　　端平大學衍義¶
元年十月二日侍讀真徳秀進上謂有補治道十四日¶
讀大學章句畢令進讀　序曰大學一書君天下者之¶
律令格例也朱熹為章句或問析其義寧皇初以此書¶
進講臣思所以羽翼是書剟取經文二百五字載于是¶
<pb:KR3k0032_WYG_039-35b>¶
編先以帝王為治之序為學之本格物致知之要(明道/術)¶
(辨人材民審治/體  察  情)誠意正心之要(崇敬畏/戒逸欲)修身之要(謹言/行正)¶
(威/儀)齊家之要(重妃匹/定國本)　(嚴内治/敎戚屬)四者之道得則治國平¶
天下在其中矣每條首以聖賢明訓參以前古事蹟前¶
列二者之綱後分四者之目以推衍大學之義(而目之/中又有)¶
(細目焉凡/四十三卷)　表曰惟大學設八條之敎為人君立萬世¶
之程首以格物致知示窮理乃正心之本推於齊家治¶
國見修己為及物之原實東魯教人之微言迺南面臨¶
<pb:KR3k0032_WYG_039-36a>¶
民之要道　淳祐中御製中庸大學贊　禮者其本在¶
於養人之性其用在於視聽言動之間　將以宅天衷¶
奠民極豈形器云乎哉　河間二戴保殘守缺以開來¶
學¶
　¶
　¶
　¶
　¶
<pb:KR3k0032_WYG_039-36b>¶
　¶
　¶
　¶
　¶
　¶
　¶
　¶
　玉海卷三十九¶
