#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百七十五
#+PROPERTY: JUAN 卷一百七十五
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百七十五
<pb:KR3k0032_WYG_175-1a>¶
欽定四庫全書¶
　玉海卷一百七十五¶
　　　　　　　　　　　　宋　王應麟　撰¶
　宮室¶
　　亭¶
　釋名亭停也人所停集¶
　　　堯亭¶
王韶之始興記堯山下有平陵陵上有古大堂基十餘¶
<pb:KR3k0032_WYG_175-1b>¶
處謂曰堯故亭父老相&KR0019;堯南廵登此山故亭即其行¶
宮¶
　　　湯亭¶
左傳商湯有景亳之命注河南鞏縣西南有湯亭或言¶
亳即偃師(續漢志/注同)　水經注尸鄉故湯所都亦曰湯亭¶
　風俗通國語有寓望謂今亭也¶
　　　召亭¶
詩召南釋文召地名也在岐山之陽扶風雍縣南有召¶
<pb:KR3k0032_WYG_175-2a>¶
亭(召南十/四篇)正義春秋時周公召公别於東都受采存本¶
周召之名晉書地道記云河東郡垣縣有召亭周則未¶
聞今為召州是也　左傳注召采地扶風雍縣東南有¶
召亭　水經注雍水又東逕邵亭南亭故邵公之采邑¶
也京相墦曰亭在周城南五十里後漢郡國志郿縣有¶
邵亭¶
　　　漢泗水亭¶
後郡國志沛有泗水亭(沛國秦/泗水郡)注亭有髙祖碑班固為¶
<pb:KR3k0032_WYG_175-2b>¶
文見固集(髙祖為泗/上亭長)豐有枌榆亭注案前志注枌榆社¶
在縣東北十五里戴延之西征記縣西北有漢祖廟為¶
亭長所處　高紀師古注引泗水亭碑(班固作碑銘并/十八侯銘  秦)¶
(法十里一亭十亭一鄉國/語有寓望即今之亭也)　括地志泗水亭在徐州沛¶
縣東一百歩有髙祖廟　文選注酈善長水經注曰泗¶
水南有泗水亭漢高祖廟前有碑延熹十年立¶
　　　漢萬歳亭¶
見萬歳宮　三齊畧記曲城齊城東有萬歳水水北有¶
<pb:KR3k0032_WYG_175-3a>¶
萬歳亭　李固&KR0019;夏門亭長注洛陽北面西頭門外有¶
萬壽亭¶
　　　漢千秋亭¶
見即位壇¶
　　　漢雒陽亭¶
見先虞壇　漢官典職洛陽二十四街街一亭十二城¶
門門一亭¶
　　　漢洛陽都亭(又見邸驛類/)¶
<pb:KR3k0032_WYG_175-3b>¶
張綱傳漢安元年選遣八使徇行風俗皆耆儒知名多¶
厯顯位唯綱年少官次最微餘人受命之部而綱獨埋¶
其車輪於洛陽都亭曰豺狼當路安問狐貍¶
　　　漢洛陽宣徳亭¶
五行志陽嘉二年六月雒陽宣徳亭地拆李固對䇿云¶
云¶
周禮司市注思次若今市亭也介次市亭之屬别小者¶
也　遺人注宿可止宿若今亭有室䟽案漢法十里有¶
<pb:KR3k0032_WYG_175-4a>¶
亭　蜡氏注有地之官有部界之吏今時鄉亭是也¶
　　　晉新亭¶
王導傳過江人士暇日出新亭飲宴丹陽記新亭吳¶
舊亭也隆安中丹陽尹司馬恢移創今地(京師三亭太/元中謝石創)¶
(征虜亭三吳/搢紳創冶亭)　宋孝武即位于新亭元嘉末四月壬申¶
改為中興亭　陳大建七年閠九月丁未幸樂游苑采¶
甘露宴羣臣於苑龍舟山立甘露亭¶
　　　晉蘭亭¶
<pb:KR3k0032_WYG_175-4b>¶
書目蘭亭詩一卷晉永和九年上已右將軍王羲之㑹¶
羣賢于㑹稽山陰之蘭亭一十一人詩各二篇一十五¶
人詩各一篇羲之為序孫綽為後序　水經注湖口有¶
亭號曰蘭亭亦曰蘭上里¶
　　　梁北顧亭¶
見樓類¶
　　　唐九曲亭　臨渭亭¶
舊紀景龍三年九月壬戌幸九曲亭宴侍臣學士四年¶
<pb:KR3k0032_WYG_175-5a>¶
三月甲寅幸臨渭亭修褉飲¶
　　　唐含象亭(又見開元十八學士圖/)¶
翰林盛事開元中拜張說等十八人為學士於東都上¶
陽宮含象亭圖寫御贊述之　翰林志開元中張說等¶
十七人寫真含象亭御製贊¶
　　　唐鴻臚亭¶
會要天寳三載三月敇兩省五品以下於鴻臚亭祖餞¶
朝集使永泰元年正月宰臣王縉等奏大臣入朝百僚¶
<pb:KR3k0032_WYG_175-5b>¶
朝罷於中書行相見之禮宴餞凖故事集於鴻臚亭從¶
之　安禄山傳天寳三載詔三省御史中丞餞鴻臚亭¶
　　　唐振旅亭¶
舊紀天寳八載五月辛巳(㑹要十/八日)於開逺門外作振旅¶
亭以待兵迴¶
　　　唐沉香子亭¶
李白傳元宗坐沉香子亭使白為樂章　李漢傳敬宗¶
時為左拾遺(長慶四年/九月丁未)舶賈獻沉香亭材帝受之漢諫¶
<pb:KR3k0032_WYG_175-6a>¶
曰以沉香為亭何異瑶臺瓊室乎　栁公權傳為翰林¶
書詔學士文宗夜召對子亭燭窮而語未盡宮人以蠟¶
液濡紙繼之¶
　　　唐望春亭¶
公主傳嘉誠(莊/懿)公主貞元元年下嫁徳宗幸望春亭臨¶
餞　長安志南北望春亭在禁苑東南高原之上¶
　　　唐㑹慶亭¶
會要貞元三年三月造㑹慶亭于麟徳殿(舊紀云於十/三年三月戊)¶
<pb:KR3k0032_WYG_175-6b>¶
(子/造)十二年十二月度支郎中蘇弁奉敇改造三殿前㑹¶
慶亭　實録元和十四年九月戊戌御㑹慶亭宴田&KR0042;¶
正及宰相以下賜物有差¶
　　　唐曲江亭¶
會要(兼舊紀/實錄)貞元四年九月癸丑重陽節賜百僚宴曲¶
江亭帝賦詩六韻賜之六年二月戊辰朔百官以中和¶
節宴曲江亭上賦詩七韻錫之八年二月庚戌朔宰相¶
宴於曲江亭十四年三月上已賜羣臣宴曲江亭十七¶
<pb:KR3k0032_WYG_175-7a>¶
年二月癸巳朔賜羣臣宴曲江亭上賦中和節賜宴曲¶
江詩六韻賜之三月乙丑賜羣臣宴曲江亭九月戊辰¶
羣臣宴曲江上賦九日賜宴曲江亭詩六韻賜之元和¶
二年三月辛卯賜羣臣宴曲江亭長慶二年九月戊申¶
宴百僚曲江亭太和八年三月甲寅上已賜羣臣宴曲¶
江亭開成二年十月慶成節賜百官宴曲江亭¶
　　　唐太液亭¶
實録太和四年七月文宗於太液亭召翰林學士鄭覃¶
<pb:KR3k0032_WYG_175-7b>¶
已下對賜錦綵(又見尚/書圖)　崔&KR0599;傳為淮南節度使帝餞¶
太液亭賜詩寵之(大中九/年八月)元稹詩網索西臨太液池注¶
網索在太液上學士候對於此¶
　　　唐彩霞亭¶
見紫雲樓¶
　　　祥符靈液亭　延慶亭　宣澤亭¶
祥符元年六月庚寅朔泰山建醴泉亭名曰靈液十月¶
壬子幸十二月庚子丁謂為碑二年八月庚戌泰山再¶
<pb:KR3k0032_WYG_175-8a>¶
出醴泉建亭曰瑞濟三年十月庚戌名寳鼎縣行宮後¶
亭曰延慶四年二月戊午召近臣登之南望仙掌北瞰¶
龍門二十六日丙戌次華州頓賜酺宴于行宮南垣之¶
望仙亭賜亭名曰宣澤¶
　　　祥符瑞雲亭(又見祥瑞類/)¶
元年六月乙未天書再降于泰山之靈液亭十月己酉¶
五色雲起嶽頂上與近臣登後亭望之名亭曰瑞雲¶
　　　祥符翠芳亭¶
<pb:KR3k0032_WYG_175-8b>¶
九年二月二十七日詔近臣觀書後苑移幸流杯殿登¶
象瀛山翠芳亭天禧四年十月二十九日玉宸殿翠芳¶
亭觀稻賜燕景佑中橙實命近臣觀皇祐三年九月辛¶
未講讀以翠芳亭橙實賜講筵官各一枚　又有瑶津¶
亭華景亭皆在後苑¶
　　　淳熈羣玉亭¶
袐省有芝香亭淳熈四年二月更名羣玉(中書舍人/范成大書)嘉¶
定元年三月少監汪逵改建易名曰堂　國史志西京¶
<pb:KR3k0032_WYG_175-9a>¶
内園有長春殿淑景亭¶
　　　歴代亭名¶
後漢¶
　萬壽¶
後魏¶
　五石¶
隋¶
　飛花　　散菊　　迎風　　落花　　囘廊¶
<pb:KR3k0032_WYG_175-9b>¶
　圓珠　　方玉　　積翠　　飛香　　囘流¶
　芝田　　蘭皋　　露華　　長塘　　芳洲¶
　翠阜　　芳林　　飛華　　留春　　澂秋¶
　洛浦　　翠葩　　逍遥　　翠微　　閬風¶
　彩霞　　臨月　　飛芳　　合璧　　含暉¶
　凝碧　　紫巖　　澄景　　尚陽¶
唐¶
　㑹慶　　放鴨　　彩霞　　沈香　　坡頭¶
<pb:KR3k0032_WYG_175-10a>¶
　臨渭　　永泰　　南北　　昌國　　琉璃¶
　曜掌　　九洲　　芳樹　　金谷¶
六朝¶
　征虜　　勞勞　　觀稼　　閬風　　甘露¶
　醴泉　　臨芳　　清露　　臨淵　　景風¶
　　齋¶
　燕居之室曰齋¶
　　　晉讀書齋¶
<pb:KR3k0032_WYG_175-10b>¶
王孚安成記太和中陳郡殷府君引水入城穿¶
池殷仲堪又於池北立小屋讀書百姓呼曰讀¶
書齋¶
　　　梁髙齋¶
襄沔記金城内刺吏院有髙齋梁昭明太子於此齋造¶
文選簡文為晉安王鎮襄陽日引劉孝威等於此齋綜¶
覈詩集凡十人資給豐厚時號髙齋學士　南史庾肩¶
吾&KR0019;在雍州劉孝威等十人抄撰衆籍豐其果饌號為¶
<pb:KR3k0032_WYG_175-11a>¶
髙齋學士¶
　　　紹興損齋¶
見前¶
　　　淳熈善樂齋¶
八年皇孫英國公自以善樂名齋親書扁¶
　　　歴代齋名¶
隋¶
　文猷　　文徴　　珠露　　流風　　回雪¶
<pb:KR3k0032_WYG_175-11b>¶
　含涼¶
唐¶
　山齋¶
六朝¶
　髙齋(梁/)¶
　　宅¶
　說文宅所託居之義釋名宅擇也㨂擇吉處而營之¶
　　　堯表門閭¶
<pb:KR3k0032_WYG_175-12a>¶
六韜文韜盈虛篇帝堯王天下民有孝慈者愛敬之盡¶
力農桑者慰勉之旌别淑徳表其門閭　書畢命旌别¶
淑慝表厥宅里彰善癉惡樹之風聲　吕氏春秋魏文¶
侯過叚干木之閭而軾之¶
　　　舜宅¶
戴延之西征記蒲坂城外有舜宅　宋永初山川記蒲¶
坂城中有舜廟城外有舜宅及二妃壇¶
　　　夫子宅¶
<pb:KR3k0032_WYG_175-12b>¶
水經注夫子故宅大一頃所居之堂後世以為廟漢髙¶
祖十三年過魯以太牢祀孔子廟屋三間夫子牀前有¶
石硯一枚甚朴云平生時物魯人藏孔子所乗車於廟¶
中是顔路所請者也魏黄初二年令郡國修起孔子舊¶
廟置百户吏卒廟有夫子像列二弟子執卷立侍漢魏¶
以來廟列七碑二碑無字¶
　　　齊晏子宅¶
晏子春秋齊晏公使更晏子之宅曰子之宅近市湫隘¶
<pb:KR3k0032_WYG_175-13a>¶
嚻塵不可居請更宅曰臣之先臣居此宅焉臣不足以¶
代之(將更於豫/章之圖)　括地志晏子故宅後人名曰清節里¶
齊威王養士稷門之下自淳于髠以下七十餘人髙者¶
為列大夫為開第康莊之衢髙門大屋尊寵之¶
　　　漢髙祖宅¶
述征記豐水西九十里有漢髙祖宅　漢舊儀髙皇帝¶
家在豐中陽里為沛泗上亭長及為天子立沛廟祠豐¶
故宅¶
<pb:KR3k0032_WYG_175-13b>¶
　　　漢北第　東第　甲第¶
高紀五年五月詔曰法以有功勞行田宅云云十二年¶
三月詔為列侯食邑者賜大第室吏二千石受小第室¶
注孟康曰有甲乙次第故曰第　列傳夏侯嬰惠帝徳¶
之賜北第第一注近北闕之地(西京賦北闕甲/第當道直啟)　司馬¶
相如檄位為通侯居列東第注師古曰東第甲宅也居¶
帝城之東故曰東第　霍去病武帝為治第令視之¶
蘇武始元六年賜宅一區　韋賢地節三年以老病乞¶
<pb:KR3k0032_WYG_175-14a>¶
骸骨賜金百斤加賜第一區元成詩曰既耉致位惟懿¶
惟奐厥賜祁祁百金洎館　胡建射甲舍門注師古曰¶
甲舍即甲第公主之宅　霍光宣帝賜甲第一區　張¶
放賜甲第　欒大賜列侯甲第　景况建武五年賜甲¶
第　郭伋為太中大夫建武二十二年賜宅一區及帷¶
帳　鮑永賜洛陽商里宅辭不受(洛陽記上商里在洛/陽東北本殷人所居)¶
　劉昆賜洛陽第舍　第五倫元和二年賜宅一區¶
魏文為張遼起第舍　晉賜王祥鄭冲賀循第一區¶
<pb:KR3k0032_WYG_175-14b>¶
　　　漢尚冠里舍¶
宣紀時㑹朝請舍長安尚冠里元平元年秋七月遣宗¶
正徳至曾孫尚冠里舍洗沐賜御府衣太僕以軨獵車¶
奉迎曾孫就齋宗正府注師古曰尚冠長安中里名¶
黃圖長安閭里百六十有宣明建陽昌隂尚冠修成黄¶
棘北煥南平大昌戚里¶
　　　漢幸孔子宅　唐幸孔子宅¶
顯宗紀永平十五年三月幸孔子宅祠仲尼及七十二¶
<pb:KR3k0032_WYG_175-15a>¶
弟子親御講堂命皇太子諸生說經注孔子宅在兗州¶
曲阜縣闕里中背洙面泗矍相圃之東北也(初魯恭王/壊孔子舊)¶
(宅以廣宮室聞金石絲竹之聲/乃不敢壊於壁中得古文經&KR0019;)　唐&KR0007;宗紀開元十三¶
年十一月甲申(通鑑庚申/舊紀丙申)幸孔子宅遣使以太牢祭其¶
墓給復近墓五户(詔曰思闕里之/風想雩壇之詠)　括地志孔子舊宅¶
在兖州曲阜西南三里有闕里中有宅宅中有廟¶
　　　漢南陽舊宅　祠舊宅¶
紀光武建武三年冬十月壬申幸舂陵祠園廟因置酒¶
<pb:KR3k0032_WYG_175-15b>¶
舊宅大㑹故人父老(東觀記光武征/秦豐幸舊宅)十七年十月甲申¶
幸章陵(建武中更名/舂陵為章陵)修園廟祠舊宅觀田廬置酒作樂¶
賞賜宗室諸母因酣恱相與語曰文叔少時謙信與人¶
不欵曲惟直柔耳今乃能如此帝聞之大笑曰吾理天¶
下亦欲以柔道行之乃悉為舂陵宮室起祠堂注光武¶
舊宅在今隨州&KR0037;陽縣東南宅二里有白水焉即張衡¶
所謂龍飛白水也(荆州記義陽安昌/有光武宅枕白水)　明帝永平三年¶
冬十月甲子從皇太后幸章陵觀舊廬(隂后紀永平三/年冬帝從太后)¶
<pb:KR3k0032_WYG_175-16a>¶
(幸章陵置酒舊宅㑹隂鄧/故人諸家子孫並受賞賜)十年閏四月南廵狩幸南陽¶
日北至又祠舊宅禮畢饗校宮弟子作雅樂奏鹿鳴帝¶
自御塤篪和之以娛嘉賔　章帝元和元年九月辛丑¶
幸章陵祠舊宅八年八月南廵狩祠舊宅園廟見宗室¶
故人　和帝永元十五年十月戊申幸章陵祠舊宅㑹¶
宗室于舊廬勞賜作樂　桓帝延熹七年十月庚申幸¶
章陵祠舊宅遂有事于園廟　南都賦曜朱光於白水¶
㑹九世而飛榮察兹都之神偉啟天心而寤靈園廬舊¶
<pb:KR3k0032_WYG_175-16b>¶
宅崇隆崔嵬御房穆以華麗連閣煥其相徽聖皇之所¶
逍遥靈祗之所保綏章靈鬰以青䓤神廟肅以微微頌¶
曰皇祖止焉光武起焉據彼河洛統四海焉本支百世¶
位天子焉永世克孝懷桑梓焉真人南巡覩舊里焉(南/都)¶
(在南陽光武舊里以置都焉成帝/時議欲廢之故張衡作是賦以諷)¶
　　　漢精舍¶
列傳包咸於東海立精舍講授　劉淑立精舍講授諸¶
生常數百人　檀敷立精舍教授數百人　李充立精¶
<pb:KR3k0032_WYG_175-17a>¶
舍講授¶
　　　漢諸葛亮宅¶
文選出師表三顧臣於草廬之中注漢晉春秋曰亮家¶
于南陽之鄧縣荆州圖副曰鄧城舊縣西南一里隔沔¶
有諸葛亮宅是漢昭烈三顧處　水經沔水東逕隆中¶
注歴孔明舊宅北劉季和鎮襄陽命李安作宅銘云天¶
子命我于沔之陽聽鼔鞞而永思庶先哲之遺光後六¶
十餘年永平五年習鑿齒又為宅銘　荆州記襄陽西¶
<pb:KR3k0032_WYG_175-17b>¶
北十許里名為隆中有孔明宅　　郡國志長沙南寺¶
賈誼宅　國史志果州相如縣有司馬相如故宅　成¶
都記成都縣百歩有揚雄宅今草&KR0007;亭餘迹尚存　抱¶
朴子葛廬佐光武有大功受爵立宅舍於博望里　魏¶
志衞臻遜位賜宅一區　荀彧家傳既定冀州為公起¶
大第於鄴　魏奏事爵雖列侯食邑不滿萬户不得作¶
第其舍在里中皆不稱宅¶
　　　唐賜甲第¶
<pb:KR3k0032_WYG_175-18a>¶
列傳河間王孝恭平公祏賜甲第一區謂人曰所居頗¶
壯麗非吾心也　裴寂髙祖賜田千頃甲第一區　魏¶
徴太宗輟小殿之材為建第　馬周求勝地為創第市¶
宅詔有司給直　狄仁傑武后賜第一區　杜暹開元¶
十四年賜甲第一區廄馬一匹　姚崇&KR0007;宗欲自近詔¶
徙寓四方館　郭子儀宅居親仁里四分之一中通永¶
巷賜良田美器名園甲館　李泌代宗賜光福里第¶
孔述睿為諫議徳宗賜第宅　李晟殄大盗詔賜第永¶
<pb:KR3k0032_WYG_175-18b>¶
崇里涇陽上田延平門之林園晟入第京兆供帳教坊¶
鼔吹迎導詔將相送之　渾瑊賜大寧里甲第將相送¶
歸第　張茂昭貞元二十年十月賜甲第　李光顔賜¶
開化里第　孔緯賜善和里第　符璘賜靖恭里¶
第一區藍田田四十頃　郭鏦尚徳陽郡主詔為¶
主營第長興里　房&KR0007;齡傳帝幸芙蓉園觀風俗¶
&KR0007;齡敕子弟汛掃廷唐曰乗輿且臨幸果幸其第¶
因載還宮　崔鄲傳居光徳里建便齋宣宗題曰¶
<pb:KR3k0032_WYG_175-19a>¶
徳星堂¶
　　　唐祠舊宅¶
高宗紀顯慶五年二月甲午祠舊宅麟徳元年八月己¶
卯幸舊第(一本云丁丑幸/舊第宴羣臣)　舊紀髙宗龍朔元年天宮¶
寺是髙祖濳龍時舊宅九月甲辰上周歴殿宇感愴久¶
之睿宗景雲二年八月(一云/七月)乙卯詔以興聖寺是髙祖¶
舊宅有枯杮復生赦天下　地理志京兆府髙陵西四¶
十里有龍躍宮本髙祖舊宅髙祖置為宮武功南十八¶
<pb:KR3k0032_WYG_175-19b>¶
里臨渭水有慶善宮武徳元年髙祖以舊第置宮　會¶
要太宗貞觀六年蘇世長奏曰臣昔在武功見陛下宅¶
宇纔蔽風雨　初學記太宗嘗過舊宅賦詩曰新豐停¶
翠輦譙邑駐嗚笳一朝辭此去四海遂成家¶
　　　唐隠士宅¶
田游巖傳髙宗營奉天宮游巖舊宅直宮左詔不聽毁¶
天子自書牓其門曰隠士田游巖宅　通鑑永隆元年¶
二月戊午幸嵩山處士田游巖所居　太宗貞觀十二¶
<pb:KR3k0032_WYG_175-20a>¶
年幸洛陽髙年甄權宅權年一百三嵗拜朝散大夫賜¶
几杖¶
　　　唐五王子宅　十王宅¶
寧王憲傳初睿宗五子列第東都積善坊號五王子宅¶
及賜第上都隆慶坊亦號五王子宅先天後盡以隆慶¶
舊邸為興慶宮開元後皇子㓜多居禁中既長詔附苑¶
城為大宮分院而處號十王宅(在安國/寺東)所謂慶忠棣鄂¶
榮光儀頴永壽延盛濟等以十舉全數也(十三年三月/甲午封十三)¶
<pb:KR3k0032_WYG_175-20b>¶
(王㑹要十王謂慶忠棣鄂榮光儀穎永濟宅後盛壽/陳豐常凉六王又就封入内宅是為十六)¶
　杜悰傳宣宗世䕫王以下五王處大明宮内院而鄆¶
王居十六宅　舊書先天後興慶是龍濳舊邸因以為宮¶
寧申岐薛王賜宅邸第相望環於宮側諸王每日於側¶
門朝見　通鑑上即位附苑城為十王宅以居皇子宦¶
官押之就夾城參起居自是不復出閤雖開府置官屬¶
及領蕃鎮惟侍讀時入授書官屬但歳時通名起居宣¶
宗大中二年上欲作五王院於大明宮以處王子之㓜¶
<pb:KR3k0032_WYG_175-21a>¶
者　會要諸王府在宣平坊東南寳厯三年六月賜延¶
康坊宅俾諸府合而共局庶寮㑹而異處　世祖推恩¶
長安列六子之舍明皇廣愛華清建百孫之居　張垍¶
尚主即禁中置内宅　岐陽公主下嫁杜悰開第昌¶
化里¶
　　　建隆濳龍宅¶
建隆元年二月宋州以歸徳軍旌節來詔置於濳龍宅¶
　　　建隆賜宅¶
<pb:KR3k0032_WYG_175-21b>¶
建隆二年三月乙巳賜樞副趙普宅一區開寳中詔有¶
司建第將以賜郭進悉用銅瓦興國三年正月宅成賜¶
之　建隆三年慕容延釗石守信賜宅開寳三年王審¶
琦賜甲第留京師興國四年正月癸巳賜簽樞石熈載¶
宅一區五年三月庚辰賜文明殿學士程羽浚儀縣泰¶
寧坊宅一區八年十二月庚戌賜參政呂䝉正麗景門¶
宅簽樞張齊賢宜秋門宅咸平五年九月种放至乙卯¶
賜昭慶坊第一區加帷帳什物銀器五百兩錢三十萬¶
<pb:KR3k0032_WYG_175-22a>¶
中謝日賜食學士院祥符元年十一月賜樞使陳堯叟¶
宅五年閏十月賜王欽若安逺坊宅皇祐五年二月賜¶
狄青崇教坊宅治平四年九月賜韓琦宅紹興十五年¶
賜秦檜第命駕親臨二十一年張浚太師制曰比敕乘¶
輿徃臨居第因觀風而幸事擬元齡思避講之談禮加¶
朱祐淳熈中少傅侍讀史浩賜第¶
　　　開寳禮賢宅¶
開寳九年三月丁巳詔於朱雀門外馳道之左建大第¶
<pb:KR3k0032_WYG_175-22b>¶
甲於輦下既成名曰禮賢宅以待錢俶己未俶入朝即¶
令居焉(三月二十日幸三十日又/幸九月二十七日再幸)興國五年四月丙子¶
賜之祥符八年四月錢惟演上表納所居宅(以處/諸王)五月¶
癸巳賜惟演第于昭化坊　逆予有刑視彼&KR0045;州順予¶
有封視此錢侯　祥符二年十二月癸卯令江州修唐¶
白居易舊第以廬山有居易書堂江州有舊宅畫¶
像猶存故命葺之¶
　　　景祐睦親宅　慶厯廣親宅　元祐親賢宅¶
<pb:KR3k0032_WYG_175-23a>¶
　　　元符懿親宅　宣和蕃衍宅¶
見宗戚類　元符二年四月八日崇寧元年三月十七¶
日幸懿親宅宣和元年三月七日幸蕃衍宅　祥符八¶
年七月庚戌諸王各賜第于外分置諸宫都監之¶
職¶
　　　熈寧賜芳林園宅¶
四年九月二日詔賜濮王子通州防禦使宗隠芳林園¶
宅一區六年十月二十五日賜彰武留後承選芳林園¶
<pb:KR3k0032_WYG_175-23b>¶
宅¶
　　　紹興睦親宅¶
三年十二月甲辰詔南班宗室新第仍以睦新宅¶
為名　魯語車服表之章也宅章之次也注有章¶
服者之次舍　韓詩外傳諸侯有徳錫朱户　文¶
選注諸侯朱户故曰朱邸　狼望未平冠軍辭宅¶
馬池猶隔雍丘遜邸　晏嬰湫溢齊景營其爽塏¶
孫歴無家晉武為之築館　齊招賢士宅於康莊¶
<pb:KR3k0032_WYG_175-24a>¶
之衢漢寵列侯賜之甲乙之第　漢錫五倫魏寵¶
衛臻(梁元帝謝/賜第宅云)　稽以尺籍令以鼛鼓斵者如風¶
築者如雨茨者雲舒慢者波卷餼廩稱事忘勞競¶
勸　方湖匯澤章簜泭集　我材孔良我工惟時¶
　般倕&KR0008;人獻巧林立　絜百圍而置楹度千仞¶
以架棟¶
　　　宫室制度¶
　易曰上古穴居而野處後世聖人易之以宫室¶
<pb:KR3k0032_WYG_175-24b>¶
　上棟下宇以待風雨¶
　　　舜巖廊(廊一作郎/)¶
見門類¶
　　　周夏屋¶
士冠禮設洗直于東榮注榮屋翼也周制自卿大¶
夫以下其室為夏屋疏其室兩下而四周之鄭注¶
檀弓曰夏屋今之門廡也兩下為之亦舉漢制況¶
之也　燕禮設洗當東霤注人君為殿屋也　案¶
<pb:KR3k0032_WYG_175-25a>¶
考工記(匠/人)注四阿若今之四注屋(疏云四/霤也)殷人始為¶
四注屋則夏后氏之屋南北兩下而已周制天子諸¶
侯得為殿屋四注卿大夫以下但為夏屋兩下四注¶
則南北東西皆有霤兩下則唯南北有霤而東西有¶
榮是以燕禮言東霤而大夫士禮則言東榮也(霤説文/曰屋水)¶
(流也又曰屋梠之兩頭起者為榮室月令疏古者窟/居開其上取明故雨霤之後因名  為中霤開牖者)¶
(象中霤之取明也下上林賦高/廊四注注廊謂堂  四周屋也)　詩夏屋渠渠注夏¶
大也¶
<pb:KR3k0032_WYG_175-25b>¶
　　　漢西清¶
上林賦青龍蚴蟉於東箱象輿婉僤於西清靈圄燕於¶
閒館偓佺之倫暴於南榮注師古曰西清者西廂清靜¶
之處郭璞曰榮屋南檐也　甘泉賦覽樛流於髙光兮¶
溶方皇於西清注服䖍曰髙光宮名師古曰西清西廂¶
清閒之處　周昌傳呂后側耳於東箱聽注師古曰正¶
寢之東西室皆曰箱言似箱篋之形　晁錯傳趨避東¶
箱　虞詡傳張防趨就東箱注埤蒼云箱序也　東京¶
<pb:KR3k0032_WYG_175-26a>¶
賦下彫輦於東廂注爾雅東西廂謂之序　魯靈光殿¶
賦西廂注西序也　覲禮注東箱東夾之前相翔待事¶
之處¶
　　　漢銅池　璇題　璧璫　藻井¶
宣紀神爵元年詔金芝九莖産于函徳殿銅池中注如¶
淳曰銅池承霤也師古曰以銅為之　甘泉賦珍臺閒¶
館璇題玉英蜵蜎蠖濩之中注應劭曰題頭也榱椽之¶
頭皆以玉飾言其英華相燭　上林賦華榱璧璫輦道¶
<pb:KR3k0032_WYG_175-26b>¶
纚屬注師古曰榱椽也華謂彫畫之璧璫以玉為椽頭¶
之當即所謂璇題玉題一曰以玉飾瓦之當　西都賦¶
雕玉瑱以居楹裁金璧以飾璫注彫刻玉礩以居楹柱¶
瑱與磌通(徒年/切)韋昭曰裁金為璧以當榱頭　西京賦¶
蔕倒茄於藻井披紅葩之狎獵飾華榱與璧璫流景曜¶
之韡曄彫楹玉磶繡栭雲楣三階重軒鏤鑑文㮰注藻¶
井當棟中交木方為之如井幹也藻水草之有文者風¶
俗通曰今殿作天井井東井之象菱木中之物皆所以¶
<pb:KR3k0032_WYG_175-27a>¶
厭火磶礩也栭斗也王褒甘泉頌曰采雲氣以為楣¶
魯靈光殿賦齊玉璫與璧英芝栭欑羅以戢孴(注芝栭/山節方)¶
(小木為之牚/眉梁之上)圓淵方井反植荷蕖雲楶藻梲龍桷雕鏤¶
(包咸曰梁上/楹畫為藻文)　景福殿賦列髹彤之繡桷垂琬琰之文¶
璫爰有禁楄勒分翼張承以陽馬接以員方繚以藻井¶
編以綷䟽繁飾絫巧不可勝書金楹齊列玉舄承䟦青¶
瑣銀鋪是為閨闥注楄附陽馬之短桷也陽馬四阿長¶
桁也馬融梁將軍西第賦曰騰極受檐陽馬承阿青瑣¶
<pb:KR3k0032_WYG_175-27b>¶
銀鋪為閨闥之飾鋪以銀為鋪首也長門賦曰擠玉户¶
而撼金鋪　蜀都賦金鋪交映玉題相暉　張景陽七¶
命隂虯負檐陽馬承阿(楚辭曰仰觀/刻桷畫龍虯)方䟽含秀圓井吐¶
葩　曹子建七啓彤軒紫柱文榱華梁綺井含葩金墀¶
玉廂(甘泉賦炕浮/柱之飛榱)宋志殿屋為員淵方井兼植荷華¶
　　　漢殿檻¶
朱雲傳攀殿檻檻折及後當治殿檻上曰勿易因而輯¶
之以旌直臣　西京賦三階重軒鏤檻文㮰注檻闌也¶
<pb:KR3k0032_WYG_175-28a>¶
皆刻畫又以大板廣四五尺加漆澤焉重置中間闌上¶
名曰軒甘泉頌曰編瑇瑁之文㮰　上林賦步櫩周流¶
(注今步/廊也)宛虹拖於楯軒¶
　　　漢丹墀¶
梅福傳願壹登文石之陛涉赤墀之塗當户牖之法坐¶
注應劭曰赤墀以丹淹泥塗殿上師古曰户牖之間謂¶
之扆法坐正坐也&KR0234;朝之處猶言法宫法駕也　西京¶
賦右平左墄青瑣丹墀注墄限也謂階齒也天子殿髙¶
<pb:KR3k0032_WYG_175-28b>¶
九尺階九齒各有九級其側階各中分左右左有齒右¶
則滂沲平之令輦車得上漢官典職曰丹漆地故稱丹¶
墀(賦又曰金戺玉/階彤庭煇煇)　西都賦左墄右平重軒三階注七¶
畧曰王者宫中必左墄而右平摯虞决疑要注曰凡太¶
極乃有陛堂則有階無陛平者以文塼相亞次也墄者¶
為陛級也(賦又曰昭陽特盛隆於孝成屋不呈材牆不/露形元墀釦砌玉階彤庭碝磩綵緻琳珉青)¶
(熒/)　班倢伃賦俯視兮丹墀思君兮履綦注丹墀赤地¶
也　七啟金墀玉廂注劉梁七舉曰丹墀縹壁紫柱紅¶
<pb:KR3k0032_WYG_175-29a>¶
梁　漢武故事上起神屋鑄銅為柱黄金塗之赤玉為¶
階　唐有龍墀　士冠禮阼階注阼酢也東階所以答¶
酬賔客也毎階有東西兩廉(聘禮饔鼎設于/西階  當内廉)疏匠人云¶
天子之堂九尺賈馬以為階九等(賈誼曰陛九級上/廉逺地則堂髙)¶
考工記夏后氏世室九階注南面三階餘三面各二疏¶
賈馬諸家皆以為九等階鄭不從者夏卑宫室當一尺¶
之堂為九等階於義不可故為旁九階也明堂位中階¶
阼階西階故知南面三階也大射禮云北階記云側階¶
<pb:KR3k0032_WYG_175-29b>¶
東階此四面有階　明堂位三公中階之前諸侯之位¶
阼階之東諸伯之國西階之西正義南面三階故稱中¶
阼階近王位也　書舞干羽于兩階注賔主階間也¶
史記堯舜土階三等¶
　　　漢浮思¶
明堂位魯大廟之飾山節(謂欂盧刻/為山形)藻棁(謂侏儒柱/畫為藻文)復¶
廟(上下/重屋)重檐(重承壁/付也)刮楹(以宻石/摩柱)達鄉(毎室四户八/窓牖户通達)反¶
坫(兩君相見反爵之坫也築土為之在兩/楹間近南人君飲酒既獻反爵於坫上)出尊(尊在兩/楹間坫)¶
<pb:KR3k0032_WYG_175-30a>¶
(在尊/南)崇坫康圭(為高坫受賔之圭舉/於其上  康音抗)䟽屏注屏謂之樹¶
今浮思也刻之為雲氣蟲獸如今闕上為之矣正義䟽¶
刻也漢時為屏為浮思天子外屏匠人注云城隅謂角¶
浮思也漢時東闕浮思災浮思小樓也城隅闕上皆有¶
之然則屏上亦為屋以覆屏牆或解屏則闕也古詩云¶
雙闕百餘尺則闕於兩旁不得當道與屏别也　文紀¶
七年六月癸酉未央宮東闕罘罳災注師古曰罘罳謂¶
連闕曲閣也以覆重刻垣墉之處其形罘罳然一曰屏¶
<pb:KR3k0032_WYG_175-30b>¶
也(渭陵延陵園/門亦有罘罳)　哀紀元壽元年九月孝元廟殿門¶
錮&KR0027;蛇鋪首鳴注師古曰門之鋪首所以衘環　楚辭¶
網户朱綴刻方連　東方朔有殿上拍柱賦　説文扁¶
從户册　春秋作者三作丘甲作三軍作僖公主新作¶
亦三新作南門新延廐新作雉門及兩觀　左傳清廟¶
茅屋(以茅/飾屋)昭其儉也　周書括柱茅茨為民愛費　董¶
生書曰禮天子之宫在清廟左涼室右明堂後路寢四¶
室者足以避寒暑而不髙大也　仲長統昌言曰今為¶
<pb:KR3k0032_WYG_175-31a>¶
宫室者崇臺數十層長階十百仞延袤臨浮雲上樹九¶
丈旗珠玉翡翠以為飾連帷為城結帳為宫起臺榭則¶
髙數百丈壁帶珠玉土被緹錦　藝文類聚楚辭曰像¶
設居室靜閒安髙堂邃宇檻層軒層臺累榭臨髙山網¶
戶朱綴刻方連冬有突厦夏室寒經堂入奥朱塵筵(朱/塵)¶
(筵席/也)砥室翠翹挂曲瓊蒻阿拂壁羅幬張翡帷翠帳飾¶
髙堂紅壁沙板&KR0007;玉梁仰觀刻桷畫龍蛇坐堂伏檻臨¶
曲池芙蓉始發雜芰荷紫莖屛風文綠波¶
<pb:KR3k0032_WYG_175-31b>¶
　¶
　¶
　¶
　¶
　¶
　¶
　¶
　玉海卷一百七十五¶
