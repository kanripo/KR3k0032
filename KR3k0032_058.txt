#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷五十八
#+PROPERTY: JUAN 卷五十八
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷五十八
<pb:KR3k0032_WYG_058-1a>¶
欽定四庫全書¶
　玉海卷五十八¶
　　　　　　　　　　　　宋　王應麟　撰¶
　蓺文¶
　　傳¶
　尚書注云傳即注也以傳述為義史記索隱云列傳¶
　者敘列人臣事跡令可傳於後世(釋名曰傳者傳也/以傳示後人也)¶
　　　黄帝星傳　内傳¶
<pb:KR3k0032_WYG_058-1b>¶
見天文類　書目黄帝内傳一卷題籛鏗得於石室劉¶
向校書得之蓋依託云¶
　　　禹大傳¶
文選離騷經王逸注禹大傳曰洧槃之水出崦嵫之山¶
　　　周王傳　穆天子傳¶
唐志穆天子傳六卷(晉書云/五篇)　隋志六卷汲冢書郭璞¶
注(起居/注類)晉時得汲冢書有穆天子傳體製與今起居正¶
同蓋周時内史所記王命之副也　春秋正義周王遊¶
<pb:KR3k0032_WYG_058-2a>¶
行五卷　文選陶潛讀山海經詩汎覽周王傳　中興¶
書目六卷晉太康二年汲郡民發古冢得之其書言穆¶
王遊行之事侍中荀朂等校正郭璞為之注序曰謹以¶
一尺書紙冩上請付祕書繕寫藏之中經副在三閣詔¶
荀朂和嶠等以&KR0032;字寫之六卷八千五百一十四字(書/正)¶
(義漢書注水/經注引之)　拾遺記穆王三十二年廵行天下有書¶
史十人記其所行之地¶
　　　孔子六藝傳¶
<pb:KR3k0032_WYG_058-2b>¶
史記封禪書孔子論述六藝傳略言封泰山禪梁父者七十¶
餘王矣其俎豆之禮不章蓋難言之　大史公論六家¶
曰儒家以六藝為法六藝經傳以千萬數¶
　　　夏小正傳¶
春秋正義大戴禮夏小正傳曰繁遊胡¶
　　　春秋瑞應傳¶
白虎通三正篇春秋瑞應傳曰敬受瑞應而王改正朔¶
易服色¶
<pb:KR3k0032_WYG_058-3a>¶
　　　漢髙祖孝文傳¶
見御製¶
　　　漢保傅傳　青史氏記　學禮¶
昭紀始元五年六月詔曰通保傅傳注文頴曰賈誼作¶
在禮大戴記　大戴禮(第三/卷)保傅第四十八殷周有道¶
之長秦無道之暴其故可知也太子生舉以禮自為赤¶
子時教固以行矣周成王幼在襁褓之中召公為太保¶
周公為太傅太公為太師此三公之職也為置三少皆¶
<pb:KR3k0032_WYG_058-3b>¶
上大夫也曰少保少傅少師故孩提三公三少固明孝¶
仁禮義以導習之逐去邪人不使見惡行於是比選天¶
下端士孝悌閑博有道術者以輔翼之使之與太子居¶
處出入及太子少長則入于小學(見賈誼傳學/禮曰云云)太子既¶
冠成人免於保傅之嚴則有司過之史有虧膳之宰有¶
進善之旍有誹謗之木有敢諫之鼓瞽史誦詩工誦正¶
諫大夫進諫士傳民語習與智長化與心成是殷周所¶
以長有道也三代之禮云云食以禮徹以樂失度則史書¶
<pb:KR3k0032_WYG_058-4a>¶
之工誦之三公進而讀之宰夫減其膳是天子不得為¶
非也明堂之位曰道者導天子以道常立於前是周公¶
也充者充天子之志常立於左是太公也弼者拂天子¶
之過常立於右是召公也承者承天子之遺忘常立於¶
後是史佚也(注道或謂之疑/充或謂之輔)故成王中立而聽朝則四¶
聖維之是以慮無失計舉無過事及秦不然云云夫存亡¶
之反治亂之機其要在是矣天下之命係於天子天子¶
之善在於早諭教與選左右云云此時務也(新書保/傅篇)天子¶
<pb:KR3k0032_WYG_058-4b>¶
不論先聖王之徳云云太師之任也云云至太史之任也¶
(新書傅/職篇)春秋之元詩之闗雎禮之冠昏易之乾坤皆慎始¶
敬終云爾素成繁成謹為娶妻嫁女必擇孝悌世世有¶
行義如是則子孫慈孝黨無不善三族輔之故曰素成¶
胎教之道書之玉版藏之金匱置之宗廟以為後世戒¶
青史氏之記曰(注青/史子)古者胎教王后腹之七月而就宴¶
室太史持銅而御户左太宰持升(一作/斗)而御戸右(新書/云太)¶
(卜持龜蓍而御堂下諸/官皆以其職御於門内)比及三月王后所求聲音非禮¶
<pb:KR3k0032_WYG_058-5a>¶
樂則太師緼瑟而稱不習所求滋味者非正味則太宰¶
倚升(新書云/荷斗)而言曰不敢以待王太子太子生而泣太¶
師吹銅曰聲中某律太宰曰滋味上某(新書云太卜/曰命云某)然¶
後卜名上無取於天下無取於墬中無取於名山通谷¶
無拂於鄉俗是故君子名難知而易避也成王生仁者¶
養之孝者繦之四聖傍之有知而選太公為師周公為¶
傅王左右不可不諫也故曰繁成(注賈子胎/教與此同)古者年八¶
歳而出就外舍學小藝焉履小節焉(小學謂庠門一作/虎闈保之學也)¶
<pb:KR3k0032_WYG_058-5b>¶
束髪而就大學學大藝焉履大節焉(大學王宫之東/此太子之禮)居¶
則習禮文行則鳴珮玉升車則聞和鸞之聲是以非僻¶
之心無自入也在衡為鸞在軾為和馬動而鸞鳴鸞鳴¶
而和應聲曰和和則敬此御之節也上車以和鸞為節¶
下車以佩玉為度上有雙衡下有雙璜衡牙蚍珠以納¶
其間琚瑀以雜之行以采茨趨以肆夏步還中矩進則¶
揖之退則揚之然後玉鏘鳴也古之為路車也蓋員以¶
象天二十八橑以象列星軫方以象地三十輻以象月¶
<pb:KR3k0032_WYG_058-6a>¶
故仰則觀天文俯則察地理前視則睹鸞和之聲側聽¶
則觀四時之運此巾車教之道也(自青史氏以下太子/之事也  新書容經)¶
(篇/)國不務大務得民心佐不務多務得賢臣(引鮑叔/史鰌事)得¶
賢者安存失賢者危亡明鏡所以察形往古所以知今¶
凡二章三千五百五十四字(保傅言其常傅職戒其變/胎教原其本而所以飬於)¶
(外者猶不敢忽此佩以明有度/車以明有則而容經又次之)　白虎通諫諍篇引禮¶
保傅大夫進諫士傳民語王失度則史書之工誦之¶
後漢祭祀志注蔡邕引保傅五學之文　詩正義引大¶
<pb:KR3k0032_WYG_058-6b>¶
戴保傅篇鸞和之說　栁宗元四門壁記保傅篇¶
曰帝入東學以貴仁南學以貴徳西學以貴義北¶
學以尊爵賈生述之以明太子之教　禮記文王¶
世子篇世子之記曰云云注世子之禮亡此存其¶
記¶
　　　漢離騷傳¶
淮南王安傳入朝獻所作内篇新出上愛秘之使為離¶
騷傳旦受詔日食時上(師古曰傳謂解/說之若毛詩傳)又獻頌徳及長¶
<pb:KR3k0032_WYG_058-7a>¶
安都國頌(隋志淮南王章/句其書今亡)　朱買臣傳召見說春秋言¶
楚辭帝甚說之　王褒傳宣帝修武帝故事講論六藝¶
羣書召能為楚辭九江被公召見誦讀　志淮南王賦¶
八十二篇羣臣賦四十四篇　班固曰孝武詔淮南王¶
安叙離騷傳以為國風好色而不淫云云斯論似過其實¶
　王逸云武帝使淮南王安作章句(其書/今亡)　晁氏楚辭¶
自宋玉九辯以下皆謂之傳(詳見楚/辭類)¶
　　　漢六經異傳¶
<pb:KR3k0032_WYG_058-7b>¶
史記自序厥協六經異傳索隱云如子夏易傳毛公詩¶
傳韓嬰詩外傳伏生尚書大傳之流也(正義云如左丘/明春秋外傳國)¶
(語/)　樊儵傳永平元年以䜟記正五經異說¶
　　　漢天下忠臣傳¶
志陰陽家于長天下忠臣九篇(平陰人/近世)注劉向别録云¶
傳天下忠臣　唐志武誼自古忠臣傳二十卷(咸通/中作)¶
南史梁元帝撰忠臣傳三十卷　舊唐志雜傳孝友十¶
家忠節三家¶
<pb:KR3k0032_WYG_058-8a>¶
　　　漢列女傳¶
志劉向所序列女傳頌圖　劉向傳向睹俗奢淫而趙¶
衛之屬起微賤踰禮制向以為王教由内及外自近者¶
始采詩書所載賢妃貞婦興國顯家可法則及孽嬖亂¶
亡者次為列女傳凡八篇以戒天子　隋志列女傳十¶
五卷(唐志/同)劉句撰曹大家注又七卷趙母注(唐志云趙/母傳七卷)¶
又八卷高氏撰頌一卷劉歆又一卷曹植讚一卷繆襲¶
(以頌為劉歆作與向列傳/不合志有頌圖非歆也)　曽鞏目録序隋書崇文總¶
<pb:KR3k0032_WYG_058-8b>¶
目皆稱十五篇曹大家注以頌義考之蓋大家所注離¶
為十四與頌義凡十五篇益陳嬰母及東漢以來梁鴻¶
妻十六事非向書本然也嘉祐中集賢校理蘇頌以頌¶
義篇次復定其書為八篇家人之義歸於反身二南之¶
業本於文王向博極羣書而此傳稱詩芣苢柏舟大車¶
之類與今序詩者異式微一篇又謂二人之作　馬融¶
傳注列女傳　班昭傅女誡七篇(唐志/一卷)引女憲　晉王¶
接傳撰列女後傳七十二人長子愆期縁父本意又集¶
<pb:KR3k0032_WYG_058-9a>¶
後傳　南史庾仲容列女傳三卷　隋志項原列女後¶
傳十卷(唐志/項宗)皇甫謐傳六卷綦母邃傳七卷杜預要録¶
三卷女記十卷(唐志云/列女記)　唐志女訓十七家二十四部¶
三百八十三卷始於劉向終於鳯樓新誡二十卷失姓¶
名一家有劉熙傳八卷孫夫人序讃一卷虞通之后妃¶
記四卷長孫皇后女則要錄十卷魏徵列女傳畧七卷¶
武后列女傳一百卷(唐舊志雜傳/列女十六家)王方慶女記至楊氏¶
女誡不著錄五家八十三卷(尚官宋氏女論語十篇韋/氏續曹大家女訓十二章)¶
<pb:KR3k0032_WYG_058-9b>¶
　荀爽女誡程曉女典見藝文類聚　曹植列女頌文¶
選注引之¶
　　　漢列仙列士傳¶
隋志漢時阮倉作列仙圖劉向典校經籍始作列仙列¶
士列女之傳雜傳類列女傳十五卷列士傳二巻(唐志/同)¶
列仙傳讃二卷(舊唐志/二巻)又二巻孫綽(郭元/祖讃)葛洪神仙傳¶
十卷(唐志王方慶後傳十卷/沈汾續神仙傳三卷)　史記正義七畧云列仙¶
傳二卷劉向撰(唐志神仙類卷同人崇/文目同凡七十二)　書目列仙傳¶
<pb:KR3k0032_WYG_058-10a>¶
三卷劉向撰凡六十三人杜光庭仙傳拾遺四十卷凡¶
四百二十九事沈汾續仙傳三卷凡飛昇十六人隱化¶
二十人樂史總仙袐錄一百三十卷自天皇氏以來類¶
聚登仙名氏各紀事實為五十四門上之(史嘗為上/清文苑)王¶
松年仙苑編珠一卷自唐以來一百二十八人見素子¶
洞仙傳十卷凡二百九十二人　南史梁顔協撰晉仙¶
傳五篇　江禄撰列仙傳十卷　後漢注水經注文選¶
注引列士傳(又引列/仙傳讃)¶
<pb:KR3k0032_WYG_058-10b>¶
　　　漢武帝傳¶
唐志神仙三十五家漢武帝傳二卷郭憲漢武帝别國¶
洞&KR0256;記四卷(字子/横)隋志漢武内傳三卷(莊子釋/文引之)　書¶
目漢武帝内傳二卷載西王母事後有淮南王公孫卿¶
稷丘君八事乃唐終南&KR0007;都道士遊岩所附洞㝠記四¶
卷後漢光祿大夫郭憲載武帝神怪事¶
　　　漢中興名臣列士傳　建武以來名臣傳　皇¶
　　　徳傳¶
<pb:KR3k0032_WYG_058-11a>¶
列傳班固作世祖本紀又撰功臣平林新市公孫述等¶
列傳載紀二十八篇　臨邑侯復好學永平中與班固¶
賈逵共述漢史復子騊駼及從兄平望侯毅並有才學¶
永寧中鄧太后召毅及騊駼入東觀與謁者僕射劉珍¶
著中興以下名臣列士傳(東觀記一百二十六卷起光/武注記至靈帝題云長水校)¶
(尉劉珍撰珍唐志騊/駼集二卷  集二卷)　劉珍(字秋/孫)南陽人少好學永寧¶
元年詔珍與騊駼作建武以來名臣傳　侯瑾按漢記¶
撰中興以後行事為皇徳傳三十篇(文苑二唐志/瑾集  卷)　唐¶
<pb:KR3k0032_WYG_058-11b>¶
志正史類皇徳紀三十卷(隋志同起光武至冲帝傳/後漢五行志注引皇徳)¶
宋太祖時沮渠茂䖍獻漢皇徳傳二十五卷　寇¶
鄧髙勲耿賈鴻烈經術如桓榮丁鴻范升賈逵純吏¶
如任延杜詩文章如班彪父子刑法如郭躬將帥如班¶
超諫諍如鍾離意申屠剛寛厚如侯霸¶
　　　漢陳留耆舊傳¶
見地理　唐許南容䇿京兆耆舊光武創其篇陳留¶
神仙阮蒼述其事梁鴻作逸人之記劉向修孝子之¶
<pb:KR3k0032_WYG_058-12a>¶
圖¶
　　　孔子弟子先儒傳¶
隋志十卷　唐志孔子弟子傳五卷姚澹四科傳讃四¶
卷(宋元嘉十四年河/西獻四科傳四卷)　書目皇朝李畋為孔子弟子賛¶
傳六十卷十萬餘言(國史志/李畧)¶
　　　魏海内先賢¶
隋志魏海内先賢傳四卷魏明帝時撰(唐志魏明/帝五卷)李¶
氏海内先賢行狀三卷　舊唐志雜傳先賢耆舊三¶
<pb:KR3k0032_WYG_058-12b>¶
十九家¶
　　　晉高士傳¶
皇甫謐傳字士安以著述為務自號&KR0007;晏先生撰髙士¶
逸士列女等傳並重於世　高士傳序曰梁鴻頌逸民¶
蘇順叙髙士或錄屈節雜而不紀又近秦漢不及逺古¶
謐采古今八代之士自堯至魏凡九十餘人雖執節若¶
夷齊去就若兩龔皆不錄也　隋志皇甫謐高士傳六¶
卷逸士傳一卷(選注/引之)張顯逸民傳七卷嵇康聖賢高士¶
<pb:KR3k0032_WYG_058-13a>¶
傳賛三卷(唐志傳八卷周/續之傳賛三卷)孫綽至人髙士傳賛二卷周¶
&KR0042;讓續高士傳七卷　唐志鍾離儒逸人傳七卷　書¶
目皇甫謐髙士傳十卷起堯世至魏咸熙中　魏志注¶
嵇康撰錄上古以來聖賢隱逸遁心遺名者集為傳賛¶
自混沌至于管寧凡百一十有九人(嵇康所賛/缺一自擬)　宋周¶
續之傳以嵇康髙士傳得出處之美因為之注　南齊¶
書宗測續皇甫謐髙士傳三卷　後漢注引劉昭幼¶
童傳(唐志/十卷)¶
<pb:KR3k0032_WYG_058-13b>¶
　　　晉正始名士傳　竹林名士傳¶
袁宏傳宏字彦伯著竹林名士傳三卷(唐志袁宏名/士傳三卷)¶
世說袁宏以夏侯太初等三人為正始名士阮嗣宗等¶
七人為竹林名士裴叔則等八人為中朝名士　隋志¶
正始名士傳三卷袁敬仲撰江左名士傳一卷劉義慶¶
撰竹林七賢論三巻戴逵撰　中興書目(崇文/目同)正始名¶
士傳三巻其中卷竹林名士三逸上卷增荀粲下卷増¶
阮脩　文選五君詠引竹林名士傳(顔延年作五君詠/以述竹林七賢黜)¶
<pb:KR3k0032_WYG_058-14a>¶
(山/王)¶
　　　晉江表傳¶
虞溥傳字允源注春秋經傳撰江表傳子勃過江上江¶
表傳於元帝詔藏秘書(吳志注/引之)　唐志虞溥江表傳三¶
卷雜史類¶
　　　晉益部耆舊傳¶
陳壽傳字承祚撰古國志五十篇益部耆舊傳十篇(文/選)¶
(注蜀志/注引之)　隋志十四卷(唐志/同)續傳二卷(蜀志云漢中陳/術博學多聞著)¶
<pb:KR3k0032_WYG_058-14b>¶
(釋問七篇益部/耆舊傳及志)漢議郎圏稱陳留耆舊傳二卷魏蘇林¶
廣舊傳一卷陳英宗陳留先賢像賛一卷　論衡楊終¶
子山為郡上計吏見三府掾史為哀牢傳不能成歸郡¶
作上孝明竒之召在蘭臺(後南蠻傳注/引哀牢傳)¶
　　　晉名臣傳¶
宋百官志晉制著作佐郎始到職必撰名臣傳一人(魏/志)¶
(注引文士傳/先賢行狀)¶
　　　孝子傳¶
<pb:KR3k0032_WYG_058-15a>¶
唐志蕭廣濟王韶之皆十五卷又讚三卷師覺授申秀¶
(孝/友)皆八卷宗躬二十卷虞盤一卷徐廣三卷梁武帝三¶
十巻鄭緝之讚十巻¶
　　　梁高隱傳¶
梁書阮孝緒著高隱傳上自炎黄終于天監末斟酌分¶
為三品言行超絶名氏弗傳為上篇始終不耗姓名可¶
錄為中篇挂冠人世栖心塵表為下篇(中篇載一百三/十七人後益劉)¶
(歊劉訏二傳及孝緒亡訏兄/絜錄次篇末成絶筆之意)　隋志阮孝緒高隱傳十¶
<pb:KR3k0032_WYG_058-15b>¶
卷(唐志/同)袁淑真隱傳二卷(集無名/高士)¶
　　　梁孝徳忠臣傳　全徳志¶
南史梁元帝撰孝徳傳忠臣傳並三十卷(初學記載天/性讃及受託)¶
(諫諍/篇)元帝為湘東王時常記錄忠臣義士及文章之美¶
者筆有三品忠孝全者用金管書之徳行精粹者用銀¶
管書之文章贍逸者以班竹管書之　隋志雜傳類(同/南)¶
(史唐/志同)又全徳志一卷懷舊傳二卷梁元帝撰顯忠錄二¶
十卷丹陽尹傳十卷　唐志李襲譽忠孝圖傳讃二十¶
<pb:KR3k0032_WYG_058-16a>¶
卷(見/後)¶
　　　唐文館詞林文人傳¶
志雜傳記許敬宗一百卷文館詞林一千卷¶
　　　唐古文紀年新傳¶
志張昌宗三十卷　文藝傳昌宗以文名撰古文紀年¶
新傳数十篇(舊史文苑傳張昌宗至脩文館/學士撰古今紀年新傳三十卷)¶
　　　唐續文士傳¶
志齊張隲文士傳五十卷(文選注/引之)裴朏續文士傳十卷¶
<pb:KR3k0032_WYG_058-16b>¶
(開元中懐/州司馬)　書目文士傳五卷載六國以来文人¶
起楚&KR0471;原終魏阮瑀崇文目十卷終宋謝靈運已¶
疑其不全今又缺其半　舊志文林傳五十卷¶
張隠撰¶
　　　唐養徳傳¶
太子重俊傳右庶子平貞眘獻孝經義養徳等傳　志¶
卷亡¶
　　　唐孝德後傳¶
<pb:KR3k0032_WYG_058-17a>¶
郎餘令傳孝敬在東宫餘令以梁元帝有孝徳傳更撰¶
後傳數十篇(三十/卷)太子嗟重　志郎餘令孝子後傳三¶
十卷又有趙珫孝行志二十卷(李栖筠為常州圖孝/友傳示諸生見圖類)¶
舊史餘令續梁元帝孝徳傳撰孝子後傳三十巻以獻¶
晉陶潜有天子諸侯卿大夫士庶人孝傳賛(始於虞舜/終於殷陶)¶
　　　唐宰輔傳　凌烟功臣傳¶
順宗實録張薦在史館二十年著宰輔傳畧五服圖記¶
　志雜史蔣乂唐宰輔錄七十卷又凌烟功臣秦府十¶
<pb:KR3k0032_WYG_058-17b>¶
八學士史臣等傳四十卷雜傳記李邕狄仁傑傳三卷¶
郭湜高氏外傳一巻李翰張廵姚誾傳二卷(一本云張/中丞傳一)¶
(卷/)陳翃郭公家傳八卷(子/儀)殷亮顔氏家傳一卷(杲/卿)馬宇¶
叚公别傳二卷(秀/實)李繁相國鄴侯家傳十巻　隋志王¶
氏江左世家傳三十卷王褒撰¶
　　　唐五常傳¶
㑹要大和九年五月宰臣集賢大學士李宗閔准宣與¶
校理修撰等撰五常傳二十卷目錄一卷上之(賜宗閔/等九人)¶
<pb:KR3k0032_WYG_058-18a>¶
(錦綵/銀器)¶
　　　唐異域歸忠傳¶
志李徳裕奉敇撰二卷(序云㑹昌二年/四月甲申内附)　㑹要㑹昌二¶
年七月上(卷同/志)　回紇傳武宗時回紇國亂烏介立為¶
可汗王子嗢没斯率三部及大酋二千騎詣振武降武¶
宗詔宰相李徳裕采秦漢以來至唐興殊俗忠效卓異¶
者凡三十人為異域歸忠傳寵賜之(徳裕集有宣示嗢/没斯等冠帯訖圖)¶
(狀/)　中興書目以名節自著者凡三十人始秦由余至¶
<pb:KR3k0032_WYG_058-18b>¶
尚可孤　崇文目傳記類二卷¶
　　　唐黠戞斯朝貢圖傳¶
志吕述一卷(㑹昌中秘書少/監商州刺史)　李德裕集有黠戞斯朝¶
貢圖傳序乃詔韋宗卿吕述往賓館以展私親和合同¶
異覼縷闕遺¶
　　　唐髙識傳¶
志雜傳記傅奕十卷(集魏晉以來與佛異者/  傅奕傳云高識篇)　法琳辯¶
正論八卷破邪論二卷太史令傅奕請廢佛法琳¶
<pb:KR3k0032_WYG_058-19a>¶
諍之¶
　　　唐閩川名士傳¶
志黄璞一卷(字紹山大順/中進士第)　書目三卷(崇文目/一卷)唐崇文¶
館校書郎黄璞所著也著録凡五十有三起神龍迄大¶
順歴嵗二百上春官第者才四十有三　晁氏志三卷¶
効楚國先賢傳為之　唐志地理類林諝閩中記十¶
巻(長樂/人)　韓文公曰閩人舉進士繇歐陽詹始史因¶
之今攷是書其前乃有薛令之林藻以登科記驗之¶
<pb:KR3k0032_WYG_058-19b>¶
信然¶
　　　唐列女傳¶
舊史雜傳列女傳一百卷天后撰古今内範記一百卷¶
内範要畧十卷¶
　　　唐春秋列國名臣傳　春秋列國諸臣傳¶
志孫敏九卷　書目春秋列國諸臣傳五十一卷(十餘/萬言)¶
皇朝王當撰類左氏所載列國諸臣事效司馬遷為之¶
傳凡一百三十四人系以賛(又釋春秋/十二卷)¶
<pb:KR3k0032_WYG_058-20a>¶
　　　本朝名臣傳¶
張唐英五卷唐英初改著佐援宋齊間故事凡領著作¶
者皆撰名臣傳一本以試史才因纂錄天聖至嘉祐名¶
臣世家譜牒次第撰為五十列傳　書目兩朝名臣傳¶
三十卷(真宗仁宗實錄中后妃/諸臣等列傳不知作者)咸平諸臣傳一卷(起雷/有終)¶
(迄路振凡三十/九人不知作者)熙寧諸臣傳四卷(起胡宿/終陸詵)¶
　　　亷吏傳¶
書目十卷知黎州費樞撰載自古以來亷吏起魯季孫¶
<pb:KR3k0032_WYG_058-20b>¶
行父終唐盧鈞　沈立著賢牧傳　唐志有良吏傳¶
十卷鍾岏撰¶
　　　百將傳¶
書目十卷皇朝張預撰取古名將臣編類之起周太公¶
至五代劉詞凡百人每傳各以孫子兵法斷其行事¶
　　　元祐建中列傳譜述¶
元祐黨籍建中上書邪等名在兩籍者三百九人和州¶
布衣龔端頤(原之/曽孫)訪求闕遺成列傳譜述一百卷書於¶
<pb:KR3k0032_WYG_058-21a>¶
編者三百五人不可得而詳者四人而已淳熙十四年¶
三月十八日修國史洪邁請甄録從之授端頤上州文¶
學¶
　　　淳熙忠義傳¶
八年冬十月國子監簿喻良能進忠義傳起於戰國王¶
蠋終於五代孫晟上下一千一百年所取者一百九十¶
人凡二十五卷乞頒之武學授之將帥上曰忠臣義士¶
不顧一身可以表厲風俗¶
<pb:KR3k0032_WYG_058-21b>¶
　　　開禧四將傳¶
三年正月十四日章頴上(劉岳/李魏)計七册詔付史館¶
淳化四年樂史獻廣孝傳五十卷總仙傳一百四十一¶
卷又撰諸仙傳二十五卷神仙宫殿窟宅記十卷　國¶
史志孫冲遺士傳一卷¶
　　録¶
　録記也總也周禮奠其録注謂定其録籍¶
　　　周公職録(見地/理類)¶
<pb:KR3k0032_WYG_058-22a>¶
禹貢釋文周公職録云黄帝受命風后受圖割地布¶
九州¶
　　　越計然萬物録(史記正義/云方物録)¶
漢貨殖傳粤王句踐用范蠡計然計然曰知鬭則修¶
備時用則知物二者形則萬貨之情可得見矣故旱¶
則資舟水則資車物之理也修之十年國富范蠡曰¶
計然之䇿十用其五而得意注孟康曰姓計名然越¶
臣也師古曰古今人表計然列在第四等一號計研¶
<pb:KR3k0032_WYG_058-22b>¶
故賓戲云研桑心計於無垠計然者濮上人也博學¶
無所不通尤善計算嘗南游越范蠡卑身亊之其¶
書則有萬物録著五方所出皆述之事見皇覽及¶
晉中經簿又吳越春秋越絶書並作計倪實一人¶
耳　唐志農家范子計然十五卷范蠡問計然答¶
　文選注引范子曰文子姓辛癸丘濮上人稱曰¶
計然(馬總意林云姓辛名文子辛北/史蕭大圜云陶朱成術於  文)　王元長䇿¶
文注李善引范子計然曰五榖者萬民之命國之¶
<pb:KR3k0032_WYG_058-23a>¶
重寳也　風賦注引范子計然曰秦衡出於隴西天水¶
　班固傳注引范子計然　太平御覽引范子計然曰¶
地有五土之宜各有上下　初學記引日居晝而為明¶
　　　越紐錄¶
王充論衡吳君高之越紐録周長生之洞歴劉子政楊¶
子雲不能過也¶
　　　漢兵録¶
見兵法¶
<pb:KR3k0032_WYG_058-23b>¶
　　　漢三輔决錄¶
趙岐傳京兆長陵人著孟子章句三輔决錄傳於時注¶
决錄序曰三輔本雍州地世世徙公卿吏二千石及高¶
貲者以陪諸陵五方雜㑹非一國之風非但繫於詩秦豳¶
也其為士好高尚義貴於名行其俗失則趍勢進權惟¶
利是視余生於西土嘗以&KR0007;冬夢黄髪之士姓&KR0007;名明¶
字子真與余寤言言必有中善惡之間無所依違命操¶
筆者書之近從建武以來暨于斯今其人既亡行乃可¶
<pb:KR3k0032_WYG_058-24a>¶
書玉石朱紫由此定矣晉摯虞傳注解三輔决錄(後漢/書蜀)¶
(志魏志注/引决錄注)　隋志雜傳二百十七部一千二百八十六¶
卷始於决錄七卷趙岐撰摯虞注(唐志雜傳/記類十卷)　晉虞預¶
傳撰會稽典録二十篇(唐志二/十四卷)¶
　　　魏海内士品錄¶
唐志傳記類魏文帝三卷(舊志/二卷)¶
　　　晉百官儀服錄¶
隋志職官類五卷¶
<pb:KR3k0032_WYG_058-24b>¶
　　　晉拾遺錄¶
王嘉傳字子年著拾遺錄十卷記事多詭怪　唐志三¶
卷又拾遺記十卷蕭綺錄(嘉所撰凡十九巻二百/二十篇綺合為十卷)集¶
賢注記天寳六載十二月敇索孝經鈎命决王子年拾¶
遺任子道論等四十餘部以進¶
　　　晉錄¶
舊唐志編年五卷¶
　　　後魏辨宗錄¶
<pb:KR3k0032_WYG_058-25a>¶
舊唐志譜牒類辨宗錄二卷元暉業撰　唐志傳記類¶
元暉等祕錄二百七十卷　隋志雜家科録七十巻元¶
暉撰　史通元魏濟隂王暉業著科錄二百七十卷起¶
自上古終於宋年依放通史¶
　　　江左文章錄¶
南史丘靈鞠著江左文章錄序起大興訖元熙¶
　　　唐諸王善惡錄¶
志儒家魏徵自古諸侯王善惡錄二巻　貞觀七年太¶
<pb:KR3k0032_WYG_058-25b>¶
宗命徵錄自古帝王子弟成敗事名為諸王善惡錄以¶
賜諸王太宗覽而稱善謂諸王曰此宜置于坐右用為¶
立身之本　貞觀政要載其序曰軒轅分二十五子舜¶
舉十六族爰歴周漢以逮陳隋功成名立咸資始封之¶
君國喪身亡多因繼體之后¶
　　　唐祥瑞錄¶
志雜傳記魏徵十卷　書目采經典子史傳記小說所¶
言祥應事類¶
<pb:KR3k0032_WYG_058-26a>¶
　　　唐諌錄¶
見奏疏類¶
　　　唐女則要錄¶
舊志儒家十卷文徳皇后撰¶
　　　唐春宫要錄¶
志儒家類章懷太子春宫要錄十卷故事類杜正倫春¶
坊要録四卷¶
　　　唐紫樞要錄¶
<pb:KR3k0032_WYG_058-26b>¶
志儒家武后十卷¶
　　　唐封禪錄¶
志儀注類孟利貞封禪錄十卷裴守真神岳封禪儀注¶
十卷¶
　　　唐千秋金鑑錄¶
志儒家張九齡千秋金鑑録五卷　張九齡傳初千秋¶
節王公並獻寳鑑九齡上事鑒十章號千秋金鑑録以¶
伸諷諭　舊史開元十八年八月丁亥上御花萼樓以¶
<pb:KR3k0032_WYG_058-27a>¶
千秋節百官賀賜四品以上金鏡珠囊縑綵五品以下¶
衣帛有差上賦八韻詩又製秋景詩張九齡為中書令¶
時天長節百寮上壽多獻珍異九齡進金鑑錄五卷言¶
前古興廢之道上賞異之崔日用於&KR0007;宗誕日采詩大¶
小雅二十篇獻之　㑹要開元十七年八月五日(癸/亥)丞¶
相乾曜說等上表請以八月五日為千秋節羣臣獻壽¶
酒王公戚里進金鏡綬帯士庶以結絲承露囊更相問¶
遺村社作壽酒宴樂名賽白帝報田神制曰可　通鑑¶
<pb:KR3k0032_WYG_058-27b>¶
開元二十四年秋八月壬子張九齡上千秋金鑑錄五¶
卷上賜書褒美　&KR0007;宗御製賜鏡詩鑄得千秋鏡光生¶
百錬金又千秋節宴詩月銜花綬鏡露綴綵絲囊　九¶
齡進金鑑録表伏見千秋節日王公已下悉以金寳鏡¶
進獻臣謂明鏡所以鑑形有姸蚩則見之於外往事所¶
以鑑心有善惡則省之於内故鏡銘云以鏡自照見形¶
容以人自照見吉凶云云謹於生辰節上事鑑十章分為¶
五卷　宋朝孝宗時陳良祐因會慶節摭唐太宗¶
<pb:KR3k0032_WYG_058-28a>¶
事百二十條議其當否目曰會慶萬年金鑑録上¶
之¶
　　　唐明皇政錄　明皇雜錄¶
志雜史李康明皇政錄十卷鄭處誨明皇雜錄二卷又¶
儒家馮中庸政錄十卷開元十九年上　書目明皇雜¶
錄二卷大中九年校書郎鄭處誨雜記&KR0007;宗承平之事¶
雖微必錄已見於太史者不言¶
　　　唐天寳軍防錄¶
<pb:KR3k0032_WYG_058-28b>¶
鄭䖍傳長於地理山川險易方隅物産兵戍衆寡無不¶
詳嘗為天寳軍防錄言典事該諸儒服其善著書　志¶
卷亡　崇文目地理類一卷¶
　　　唐帝王紀録¶
志雜史褚無量帝王紀錄三卷盧元福帝王編年録五¶
十一卷¶
　　　唐興元聖功錄　紀功述　功臣錄(見/上)　奉天¶
　　　録¶
<pb:KR3k0032_WYG_058-29a>¶
志雜史袁皓興元聖功録三卷　李晟傳徳宗狩蜀倉¶
部員外郎袁皓采李晟功烈為興元聖功録徧賜諸將¶
戒厲之　李紓徳宗時為兵部侍郎奉詔為興元紀功¶
述　志崔光庭幸奉天録二卷(义趙元/一四卷)張讀建中西狩¶
録十卷¶
　　　唐貞元郊祀録¶
禮樂志太常禮院修撰王涇考次歴代郊廟沿革之制¶
及工歌祝號而圖其壇屋陟降之序為郊祀録十卷¶
<pb:KR3k0032_WYG_058-29b>¶
志儀注類王涇大唐郊祀録十卷貞元九年上時為太¶
常禮院修撰¶
　　　唐宰輔録　鳯池録　衣冠盛事録¶
志雜史蔣乂大唐宰輔録七十卷又張薦宰輔傳¶
略卷亡職官類馬宇鳯池録五十卷雜傳記類蘇¶
特唐代衣冠盛事録一卷　會要元和十三年十¶
二月祕書少監史館修撰馬宇撰鳯池録五十卷¶
上之　書目鳯池録五卷(崇文/目同)貞元二年馬宇撰¶
<pb:KR3k0032_WYG_058-30a>¶
起髙祖武徳元年訖貞元二年紀録宰臣拜免及一¶
時事迹¶
　　　唐遣使錄¶
志雜傳記陸贄一卷¶
　　　唐禦戎新錄¶
見兵書　李渤傳元和初召為左拾遺家東都朝廷政¶
有得失附章疏陳論又撰禦戎新錄二十卷表獻之(舊/史)¶
　　　唐西南備邊録¶
<pb:KR3k0032_WYG_058-30b>¶
志兵書類李德裕十三卷　中興書目劒南西川節度¶
使徳裕撰大畧謂成都藩翰西南備禦不可少弛於是¶
纂兵將糧械之數城鎮種落之名嵗計經用之目並以¶
大和六年為斷及諸郡故實外夷情狀煩碎畢書又新¶
作城鎮縁邊賊路皆以朱書别之總成小圖標之首卷¶
今所存僅一卷餘皆缺(第四卷叙維州本末/尤詳  㑹昌中上之)　詳見籌¶
邊樓¶
　　　唐華陽風俗錄¶
<pb:KR3k0032_WYG_058-31a>¶
志地理類張周封一卷字子望西川節度使李徳裕從¶
事(崇文/目同)¶
　　　唐元和錄¶
書目三卷馬永易撰起元和三年迄大中十三年政迹¶
總號元和錄蓋因所紀初年云¶
　　　唐皇室維城錄¶
志譜牒類一巻(崇文/目同)¶
　　　唐經史要錄¶
<pb:KR3k0032_WYG_058-31b>¶
見經解　舊史鄭澣為侍講學士文宗命撰經史要錄¶
二十卷書成上喜其精博因以十九書語類上親自發¶
問澣應對無滯錫以金紫(志是光乂十九部書語類十/卷開元二十二年十一月上)¶
(見類/書)¶
　　　唐科第錄¶
見科舉¶
　　　唐諭善錄¶
志雜家庾敬休七卷¶
<pb:KR3k0032_WYG_058-32a>¶
　　　唐四夷朝貢錄¶
見朝貢類　崇文目地理類十卷¶
　　　唐皇王寳運錄¶
志雜史類楊岑(卷亡憲/宗時人)功臣錄三十卷韋昭度楊涉續¶
皇王寳運錄十卷(蜀韋莊箋自武帝至/少帝  崇文目同)¶
　　　唐開成承詔錄¶
志雜史李石二卷(記大和中君/臣問答之語)¶
　　　唐年小録¶
<pb:KR3k0032_WYG_058-32b>¶
志故事馬總八卷¶
　　　唐栁氏家學要錄¶
志小說類二卷柳珵　書目柳氏家學一卷凡三十四¶
章　晁氏志一卷采其祖彦昭祖芳父冕家集所記累¶
朝典章因革時政得失著此錄又常侍言㫖一卷記世¶
父登所著六章¶
　　　唐神州等第錄¶
摭言神州解送自開元天寳之際率以在上十人謂之¶
<pb:KR3k0032_WYG_058-33a>¶
等第必求名實相副以滋教化之源小宗伯倚而選之¶
或至渾化不然十得其七八天府之盛神州之雄選才¶
以百數為名等列以十人為首起自開元天寳之世大¶
厯建中之年得之者搏躍雲衢階梯蘭省今所傳者始¶
于元和丙戌嵗次叙名氏目曰神州等第錄(王定保撰/八十三門)¶
(記唐朝進士應/舉登科雜事)¶
　　　唐餘錄¶
寳元二年十一月戊子朔刑部直集賢院王皥上六十¶
<pb:KR3k0032_WYG_058-33b>¶
卷詔奬之¶
　　　建隆垂統録¶
關耆孫進¶
　　　太平興國録¶
八年九月癸丑朔秘書監錢昱獻太平興國録一卷求¶
換臺省官令學士院召試制詔三篇改袐書監判尚書¶
都省¶
　　　雍熙唐孝悌錄¶
<pb:KR3k0032_WYG_058-34a>¶
三年正月著作佐郎樂史獻唐孝悌錄十五卷(史本傳/云二十)¶
(卷/)續五卷(續卓異/記三卷)　兩朝志樂史孝悌賛五卷　咸平¶
六年九月甲午直史館樂史獻所習廣孝新書孝悌錄¶
上清文苑總仙記凡八百卷　唐志有王方慶友悌錄¶
十五卷¶
　　　雍熙大政要錄¶
雍熙三年九月戊辰户部郎中知陜州張去華獻大政¶
要錄三十篇上覽而嘉之璽書褒美賜帛五十叚因留¶
<pb:KR3k0032_WYG_058-34b>¶
不遣(去華獻元元論大指以養民務/穡為急真宗嘉賞寫為十八軸)　天聖七年七月¶
己卯泰州泰興簿胡訥上所著孝行錄二卷賢惠錄二¶
卷民表錄三卷(國史/志)¶
　　　淳化皇猷錄¶
淳化元年十月庚午金州觀察使判和州錢儼獻皇猷¶
錄一卷優詔答之咸平初又獻光聖錄¶
　　　淳化正辭錄　紹興正辭錄(又見/羣祀)　景祐崇祀¶
　　　録¶
<pb:KR3k0032_WYG_058-35a>¶
淳化二年七月戊申袐書監李至以新撰正辭錄三卷¶
上(崇文/目同)先是祠祀祝詞命著作局官屬臨事撰進多不¶
合典禮向來所用之文辭義淺近罔依古式至是乃撰¶
成數百首上進永為定式焉　一本云凡百九十三首¶
内八十四首新製餘皆依舊詞取左氏祝史正辭之義¶
也真宗景徳元年十二月癸卯命知制誥李宗諤及楊¶
億陳彭年詳定　祥符二年四月庚寅命兩制禮官取¶
秘書省學士院祝版據正辭錄重定　紹興二十七年¶
<pb:KR3k0032_WYG_058-35b>¶
九月二十五日丁亥詔禮官及祕書省依景徳故¶
事取祭祀之式考訂潤色為紹興正辭録依校書¶
郎葉謙亨請也　景祐三年七月己卯詔以太子¶
少傅孫奭所撰大宋崇祀録二十卷送史館初奭¶
領太常以國朝典禮倣唐王涇郊祀録為此書未¶
奏而卒子殿中丞瑜表上之崇文目二十卷儀注¶
類¶
　　　咸平聖政録¶
<pb:KR3k0032_WYG_058-36a>¶
六年八月戊寅太僕少卿直袐閣錢惟演上二卷詔付¶
史館　實錄咸平三年五月丙申以錢惟演為太僕少¶
卿惟演獻咸平聖政錄二十事召試有是命¶
　　　景徳戴斗懐柔錄¶
景徳初(元/年)盟好之議翰林學士趙安仁多所參預撰答¶
書又記太祖朝書問規式及接伴乃裁定覲見儀制安¶
仁又錄和好以來事宜及采古事可附于今為豫備者¶
作戴斗懷柔錄以獻(本傳/同)　志王晦叔戴斗奉使錄二¶
<pb:KR3k0032_WYG_058-36b>¶
卷¶
　　　祥符法寳錄¶
祥符二年正月庚辰學士楊億等上景徳傳燈錄三十¶
卷(本僧道原所獻/詔億等刋定)六年八月丁亥御製法寳錄序(兵部/侍郎)¶
(趙安仁等纂集新經并所降制詔賜名大中祥符法寳/錄凡二十三卷八年十月甲辰上之㑹要二十一卷)¶
景祐元年四月十五日參政王隨刪傳燈錄為十五卷¶
二年十月辛未知樞密院王隨上傳燈玉英集摹印攽¶
行三年十月辛酉李遵朂上所纂天聖廣燈錄三十卷¶
<pb:KR3k0032_WYG_058-37a>¶
下傳法院四年四月乙巳譯經使吕夷簡上所定景祐¶
法寳新錄二十一卷先是三年十二月夷簡及潤文宋¶
綬請御製序賜名是錄自祥符四年後至景祐三年元¶
豐元年十月二日參政元絳參定傳法院新編法寳錄¶
　梁書簡文撰法寳聯璧三百卷　唐志釋氏類貞觀¶
内典錄十卷　書目唐内典錄十卷麟德初西明寺僧¶
智昇撰載歴代佛書傳譯篇目本末傳燈錄三十卷僧¶
道原纂景徳中詔翰林學士楊億等刋定自天竺七佛¶
<pb:KR3k0032_WYG_058-37b>¶
至達磨西來傳至法眼凡五十二世一千七百人語録¶
續燈録三十卷惟白撰分五門法苑珠林一百卷唐僧¶
道世撰　晁逈法藏碎金録十卷¶
　　　祥符殊祥録　天源錄¶
錢易傳東封泰山獻殊祥錄　盛度上天源録五卷¶
王質監舒州靈仙觀採古今練形攝生之術撰寳元總¶
錄百卷¶
　　　天禧雲南録¶
<pb:KR3k0032_WYG_058-38a>¶
中興書目二卷天禧元年監䖍州商稅辛怡顯撰淳化¶
五年以西蜀順賊與南蠻結連詔募命官士庶通邊事¶
者往黎嶲界招撫時怡顯自薦請行至道元年訖事而¶
歸是書備載始末云　路振祥符初使契丹撰乗軺¶
録以獻¶
　　　本朝名臣錄¶
書目本朝名臣錄八卷不知作者編類建隆至乾興三¶
朝諸臣列傳叛臣蠻夷附焉以實錄國史校之間有不¶
<pb:KR3k0032_WYG_058-38b>¶
同本朝勲徳傳一卷不知作者編類太祖至仁宗諸臣¶
有勲徳者起范質終孫沔凡五十六人名賢遺範錄十¶
四卷王旦遺事録四卷子素撰王曽言行錄三卷葉清¶
臣撰韓琦别録三卷王巖叟撰張詠語録四卷李畋撰¶
後人類為一集(又王曾言行録一卷/凡六十七事王皥撰)¶
　　　皇朝政録¶
十卷晏殊序曰皇帝(仁/宗)閲三朝之方册思為要略以便¶
討論於是仰稽信諜博采宏綱掇英存實罔不森羅彼¶
<pb:KR3k0032_WYG_058-39a>¶
無逸圖屏典論刋石方兹鉅美(慶厯四年講祖宗聖/政錄恐即此書當考)非¶
可同年¶
　　　宋朝㑹計錄¶
國史志地理類林特三十卷丁謂景徳六卷田況皇祐¶
六卷蔡襄治平六卷丁謂傳權三司使上㑹計錄以景¶
徳四年民賦户口之籍較咸平六年之數具上史館請¶
自今以咸平籍為額嵗較其數以聞詔奬之　林特傳¶
奉詔撰㑹計錄　田況傳況鈎考財賦盡知其出入乃¶
<pb:KR3k0032_WYG_058-39b>¶
約景徳㑹計録以今財賦所入多於景徳而嵗之所出¶
又多於所入因著皇祐㑹計錄上之冀以悟上更立經¶
制使百姓實而縣官有餘用也　晁氏志丁謂景徳中¶
纂三司户口稅賦之入及兵食吏祿之費㑹計天下每¶
嵗出納贏虧之數李吉甫元和國計圖之類也¶
　　　慶厯兵錄¶
五年樞密副使丁度捜次首末鈎考纎微掇其攻守戰¶
者為禁兵民兵兵錄五篇宋祁為序曰宋興經武制衆¶
<pb:KR3k0032_WYG_058-40a>¶
凡軍有四一曰禁兵殿前馬步三司&KR0032;焉卒之鋭而剽¶
者充之或挽强或蹋張或戈船突騎或投石擊刺故處¶
則衛鎮出則更戍二曰廂兵諸州&KR0032;焉卒之力而悍者¶
募之天下已定不甚持兵惟邊蠻夷者時時與禁兵參¶
屯故事於服勞間亦戍更三曰役兵羣有司&KR0032;焉人之¶
遊而惰者入之若牧置若漕輓若營軍若工技業壹事¶
專故處而無更四曰民兵農之健而材者籍之視鄉縣¶
大小而為之數有部曲無營壁闕者輙補嵗以閲焉此¶
<pb:KR3k0032_WYG_058-40b>¶
國家制軍之畧也今參預丁公進使樞省(五年四月庚/戌度為樞副)¶
為兵錄合羣曹所分擿諸條所隱彚而聨之部分班如¶
也離而件之區處戢如也雖五符猥并邊瑣曲折嵗列¶
廢置月比耗登披文指要坐帷而判蓋簡稽之决要蒐¶
乘之總凡錄成乃上於官軍篇之首公各述其所由近¶
衛别錄示有尊也餘軍弗載略所緩也文約事明成一¶
王法(兵録凡五卷編傳云又慶厯/贍邊録一卷  年總録八卷)　書目慶厯軍錄一¶
卷不知作者取三朝史兵志及國史自天聖成書之後¶
<pb:KR3k0032_WYG_058-41a>¶
建立壁壘次序編為此書¶
　　　皇祐登瀛祕錄¶
皇祐中宋并據杜佑通典條目摘其要務編類首之以¶
選舉次禮樂制度兵農大略遺逸者補之為八卷樂黄¶
目撰學海搜竒錄四十卷¶
　　　皇祐朱邸恩華錄¶
見宗戚類¶
　　　至和太平盤維錄(又見宗/戚類)¶
<pb:KR3k0032_WYG_058-41b>¶
右武大將軍睦州團練使宗諤進太平盤維錄纂歴代¶
宗屬事蹟勒成上下二帙總六卷分十二門¶
　　　熙寧蕃夷朝貢圖(詳見内/附類)¶
七年九月丁未史館修撰宋敏求等上總二十一卷即¶
四年十月六日李評所請也¶
　　　熙寧聖朝徽名錄¶
書目十卷熙寧中李徳芻類載太祖迄神宗六朝羣臣¶
表上尊號儀制詔册始末　宋庠尊號録一卷自漢至¶
<pb:KR3k0032_WYG_058-42a>¶
仁宗有序評贊¶
　　　元豐華戎魯衛信録¶
六年九月二十四日丙寅吏部侍郎蘇頌上二百二十¶
九卷事目五卷總二百册(元豐四年八月奉詔編類北/界國信文字詮次類例皆禀)¶
(聖/謨)初頌進對上曰朕欲集國朝以來至昨代州定地界¶
文案比類編次為書非卿不可成頌奉詔置局樞庭仍¶
辟王汝翼李士京檢閲文字至是上之上嘉歎親筆賜¶
名詔别錄一本送密院(序云六年六月五日宸筆賜名/以敘事冠篇首終於蕃夷雜錄)¶
<pb:KR3k0032_WYG_058-42b>¶
　總序(二百卷卷有冗併/則釐為上中下)叙事書詔誓書嵗幣國信國¶
書奉使驛程地圖名銜年表儀式賜予交馳詔録書儀¶
例物市易條例泛使文移河東地界邊防契丹世系國¶
俗官屬關口道路蕃軍馬州縣終於蕃夷雜錄而經制¶
方畧論議奏疏附焉　紹聖五年續編兩朝魯衛信録¶
置局密院¶
　　　元豐土貢錄¶
中興書目二卷　元豐中翰林學士李清臣等撰先是¶
<pb:KR3k0032_WYG_058-43a>¶
清臣詳定朝㑹儀注所承詔稽案圖志推原物産凡輕¶
重多寡條列上之二卷¶
　　　元祐稽古錄¶
司馬光撰二十卷自三晉開國迄顯徳末為歴年圖(治/平)¶
(元年三月十/四月上七卷)宋興至治平四年為百官表大事記威烈¶
丁丑而上伏羲書契以來總為稽古錄(始伏羲迄治平/四年周共和庚)¶
(申始為/編年)　元祐元年三月十四日光上言人主不可不¶
觀史善者可為法不善者可以為戒載籍浩博宜提其¶
<pb:KR3k0032_WYG_058-43b>¶
綱目撮其精英欲以稽古錄送正字范祖禹校對繕寫¶
俟讀寳訓畢取此書進讀令侍讀隨文解釋以資稽古¶
之萬一從之(光又為通/厯八十卷)　慶元初龔頤正上續稽古錄¶
一卷起熙寧元年至紹熙五年未幾有毁板之㫖¶
　　　宣和重脩博古圖錄(又見/圖類)¶
三十卷　鼎　尊　罍　彜　舟　卣　瓶　壺　爵¶
　斝　觚　斗　巵　觶　角　杯　敦　簠簋　豆¶
　鋪　甗　錠　鬲　鍑　盉　盦　鐎斗　瓿　罌¶
<pb:KR3k0032_WYG_058-44a>¶
　氷鑑　氷斗　匜　匜盤　洗　盆　鋗　杅　鐘¶
　磬　錞　鐸　鉦　鐃　戚　弩機　鐓　奩　錢¶
　硯滴　托轅承轅漢輿輅飾周雙螭表座　漢表座¶
旂鈴　刀筆杖頭　唐蹲龍　漢鳩車　六朝鳩車¶
漢龍提梁　鑑　鐵鑑　始於鼎終於鑑¶
　　　建炎三君行事紀要錄¶
元年六月癸亥李綱奏自古創業中興之主如漢高光¶
唐太宗皆有英明之資寛誠之徳仁厚而有容果斷而¶
<pb:KR3k0032_WYG_058-44b>¶
不惑故能戡定禍難身致太平因請以所編三君行事¶
紀要録以進上可之¶
　　　紹興七朝詔誥錄¶
四年五月二十七日丙子詔館閣官以累朝制誥類編¶
為七朝詔誥錄從祕書少監劉大中之請也(書不/克成)¶
　　　紹興脩宰輔錄(又見宰/相類)¶
治平四年九月己丑詔實錄院檢討陳繹具上祖宗朝¶
兩府拜罷之因後撰拜罷錄以進　紹興九年三月六¶
<pb:KR3k0032_WYG_058-45a>¶
日丙戌詔宰輔拜罷錄詳略失中本末差舛令史館重¶
修史館言凡牴牾者宜悉改正從之書未成二十一年¶
九月庚子袐書少監林機建言又命國史日厯所重修¶
然亦不克成　陶&KR0343;集聖賢羣輔録自燧人四佐¶
至八儒二墨凡二卷唐志有蔣乂宰輔録七十¶
卷¶
　　　紹興編忠義錄¶
十三年六月十四日詔史館編修靖康建炎忠義録先¶
<pb:KR3k0032_WYG_058-45b>¶
是閏四月己酉吏部郎王揚英言乞摭事實暴人耳目¶
靡間存没編為一書故也書不克成¶
　　　乾道同符貞觀錄¶
三年三月起居舍人洪邁給事中王曮等上　序云臣¶
等三月七日&KR0041;宣召至選徳殿講論古今帝王之道且¶
曰唐三百年惟太宗為可尚齋心敬慕每事取法宜為¶
朕采貞觀時事以今曰觀之摭其所近似求所未至臣¶
等曰太宗之治固為可慕然要者無出諫行言聽神宗¶
<pb:KR3k0032_WYG_058-46a>¶
序通鑑謂太宗所謂禹吾無間然者謹采貞觀事迹列¶
為二十門事為之說件别以上　實錄三年三月癸亥¶
曮邁同進呈同符貞觀錄讀至聖孝篇馬周諫往九成¶
宫事上曰是失思慮讀畢上曰朕有疏謬卿等當詳說¶
容熟觀¶
　　　淳熙四繫錄¶
三年權禮侍郎李燾進四繫錄記女真契丹起滅自紹¶
聖迄宣和靖康凡二十卷上曰朕可一日忘此虜哉¶
<pb:KR3k0032_WYG_058-46b>¶
　　　皇朝名臣言行錄¶
五朝起趙普至蘇洵凡五十五人三朝起韓琦至陳師¶
道凡四十人朱熹撰¶
　　　嘉定聖宋遵堯録¶
八卷羅從彦撰采祖宗故實可垂法後世者纂錄辨釋¶
嘉定七年南劒守臣劉允濟上之¶
　　　南北攻守錄¶
五十八卷李壁撰¶
<pb:KR3k0032_WYG_058-47a>¶
　¶
　¶
　¶
　¶
　¶
　¶
　¶
　¶
<pb:KR3k0032_WYG_058-47b>¶
　¶
　¶
　¶
　¶
　¶
　¶
　¶
　玉海卷五十八¶
