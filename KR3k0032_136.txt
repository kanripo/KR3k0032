<pb:KR3k0032_WYG_136-1a>¶
欽定四庫全書¶
　玉海卷一百三十六¶
　　　　　　　　　　　　宋　王應麟　撰¶
　兵制¶
　　兵制¶
　歴代兵制沿革或岀于民則考其成丁歸農之限耕¶
　戰部伍之法調發教閱之節屯戍替易之期或出于¶
　兵則考其兵民之分自何時與其部伍調發廩給之¶
<pb:KR3k0032_WYG_136-1b>¶
　制歴代之兵内外輕重之勢用兵道里之逺近歴時¶
　之久速形勢之利害粮食之難易將權之専雜軍律¶
　之得失皆當詳考¶
　　　黄帝營衛¶
史記黄帝以師兵為營衛正義環繞軍兵為營以自衛¶
若轅門即其遺像¶
　　　黄帝制兵¶
李靖問對(見陣/法)　通典　通鑑外紀(見地/理)¶
<pb:KR3k0032_WYG_136-2a>¶
　　　舜兵衛¶
文中子王道篇舜一嵗巡五岳國不費而民不勞兵衛¶
少而徵求寡也¶
　　　夏六師¶
書&KR0332;征&KR0332;侯命掌六師　甘誓召六卿　詩正義夏時¶
六軍之將亦命卿其法與周同　家語夏后興六師以¶
征不序¶
　　　周六軍　六鄉　六遂(見田/制)¶
<pb:KR3k0032_WYG_136-2b>¶
夏官大司馬凡制軍萬有二千五百人為軍王六軍大¶
國三軍次國二軍小國一軍(疏上公為大國侯伯/為次國子男為小國)軍將¶
皆命卿二千五百人為師師帥皆中大夫五百人為旅¶
旅帥皆下大夫百人為卒卒長皆上士二十五人為兩¶
兩司馬皆中士五人為伍伍皆有長(疏上士得號行司/馬及在軍二十五)¶
(人長中士號兩司馬五人長下士號公司/馬以司馬主軍軍事立嚴雖卑亦同號也)注鄭司農云¶
春秋&KR0019;曰襄十四年成國不過半天子之軍王為六軍¶
諸侯之大者三軍可也詩常武整我六師文王曰六師¶
<pb:KR3k0032_WYG_136-3a>¶
及之(書張皇六師詩韎/韐有奭以作六師)此周之為六軍之見于經也(正/義)¶
(以當時有不信周/禮者故引為證)春秋&KR0019;曰莊十六年王使虢公命曲¶
沃伯以一軍為晉侯此小國一軍之見于&KR0019;也(夏為卒/二十五)¶
(人為兩故&KR0019;曰廣有/一卒卒偏之兩者)軍師旅卒兩伍皆衆名也伍一比¶
兩一閭卒一旅旅一黨師一州軍一鄉家所出一人將¶
帥長司馬者其師吏也凡軍帥不特置選于六官六鄉¶
之吏自鄉以下徳任者使兼官焉(疏州長職注云于軍/因為師帥自黨以下)¶
(注皆云因為旅/帥因為卒長)　地官小司徒乃㑹萬民之卒伍而用¶
<pb:KR3k0032_WYG_136-3b>¶
之五人為伍五伍為兩四兩為卒五卒為旅五旅為師¶
五師為軍以起軍旅作田役比追胥令貢賦注此皆先¶
王所因農事而定軍令者也欲其恩足相恤義足相救¶
服容相别音聲相識鄉之田制與遂同(疏鄭注遂之軍/法如六鄉以遂)¶
(内不見出軍之法唯有田制而已遂司常注師都六鄉/六遂大夫也疏六鄉大夫皆卿六  大夫皆大夫也)¶
(于涖衆則曰師都/于涖軍則曰軍吏)凡起徒役毋過家一人以其餘為羡¶
唯田與追胥竭作大軍旅帥其衆庶　大司徒令五家¶
為比(有/長)五比為閭(有/胥)四閭為族(有/師)五族為黨(有/正)五黨為¶
<pb:KR3k0032_WYG_136-4a>¶
州(有/長)五州為鄉(有/師)注司徒掌六鄉鄉師分而治之(小司/徒大)¶
(比六鄉四/郊之吏)　遂人五家為鄰(有/長)五鄰為里(有/宰)四里為鄼¶
(有/長)五鄼為鄙(有/師)五鄙為縣(有/正)五縣為遂(有/師)注遂人主六¶
遂若司徒之于六鄉也六遂之地自逺郊以達于畿中¶
有公邑家邑大都小都焉鄭司農云百里内為六鄉外¶
為六遂(書疏一鄉出一軍/鄉為正遂為副)　族師十家為聮十人為聮¶
八閭為聮　一鄉五州二十五黨百二十五族五百閭¶
二千五百比一萬二千五百家司馬法萬二千五百人¶
<pb:KR3k0032_WYG_136-4b>¶
為軍天子六軍出於六鄉諸侯大國三軍出于三鄉(按/司)¶
(馬法二十五人為兩四兩為卒五卒為旅/五旅為師五師為軍萬二千五百人也)遂之制五縣¶
二十五鄙百二十五鄼五百里二千五百鄰萬二千五¶
百家以起政役亦如之王國百里為郊鄉在郊内遂在¶
郊外六鄉謂之郊六遂謂之野　易氏曰先王軍制調¶
兵必五數出兵必百數五家為比則五人之伍五比為¶
閭則五伍之兩以至五黨為州則五旅之師五州為鄉¶
則五師之軍其積數實起于五人之伍不五數不足以¶
<pb:KR3k0032_WYG_136-5a>¶
調兵也百人之卒成一小陳五百人之旅成一中陳二¶
千五百人之師成一大陳萬二千五百人之軍成五大¶
陳其積數實起于百人之卒不百數不足以出兵也¶
春秋正義家出一人故鄉為一軍天子六軍出于六鄉¶
則大國三軍出自三鄉其餘公邑采地之民不在三軍¶
之數(詩公劉正義周之軍賦皆出于鄉家出一人故鄉/為一軍諸侯三軍出于三鄉而已其餘公邑采地)¶
(不以為軍若夏殷之世則/通計一國之人以為軍數)鄭注小司徒司馬法云成出¶
革車一乗甲士十人徒二十人謂公卿大夫畿内采地¶
<pb:KR3k0032_WYG_136-5b>¶
之制杜注云甸出長轂一乗甲士三人步卒七十二人¶
多是司馬法而以周禮冠之謂諸侯邦國出軍之法故¶
不同古者用兵天子先用六鄉六鄉不足取六遂六遂¶
不足取公卿采邑及諸侯邦國若諸侯出兵先盡三鄉¶
三遂鄉遂不足然後總征境内之兵此一車甲士步卒¶
總七十五人周禮大司馬五人為伍云云大數不同者大¶
司馬所云謂鄉遂出軍及臨時對敵布陳用兵之法此¶
甲士三人步卒七十二人謂徵課邦國出兵之時所徵¶
<pb:KR3k0032_WYG_136-6a>¶
之兵既至臨陳還同鄉遂之法先偏後伍卒偏之兩千¶
夫長百夫長是臨時對敵皆用卒兩師旅也四丘為甸¶
據上地言之若以上中下地相通則二甸共出一乗甸¶
即乗也六十四井出車一乗故以甸為名魯是大國甲¶
兵先多僖公之世頌云公車千乗僖公之蒐&KR0019;稱革車¶
千乗　三禮義宗周制天子六鄉六遂諸侯大國三鄉¶
三遂小國一鄉一遂鄉及遂各萬二千五百家鄉内則¶
立比閭族黨州鄉之名遂内則立鄰里鄼鄙縣遂之名¶
<pb:KR3k0032_WYG_136-6b>¶
俱有六等異其屬官之名者别内外也然居郊之内而¶
非鄉民者謂㕓里邑之士居郊之外而非遂民者謂之¶
公邑鄙之人六鄉六遂及公邑之法則不為井田都鄙¶
采地之制則為井田遂人所造溝澮者是鄉遂之制小¶
司徒所造丘甸者是采地之法　魯語魯季武子為三¶
軍叔孫穆子曰不可天子作師公帥之以征不徳(師謂/六軍)¶
元侯作師卿帥之以承天子(師三/軍也)諸侯有卿無軍帥教衛¶
以賛元侯(次國之君有命卿無三軍禮所謂次國/二軍小國一軍謂以賦出軍從征伐也)自伯¶
<pb:KR3k0032_WYG_136-7a>¶
子男有大夫無卿帥賦以從諸侯(無命/卿也)是以上能征下¶
下無姦慝　齊語管子曰聖王之治天下參其國而伍¶
其鄙注國郊以内鄙郊以外也謂三分國都以為三軍¶
五分其鄙以為五屬也聖王謂若湯武也　坊記疏據¶
司馬法之文諸侯車甲牛馬皆計地令民自出若鄉遂¶
之衆七十五人則遣出革車一乗甲士三人馬四疋牛¶
十二頭恐非力之所能皆是國家所給故周禮巾車職¶
毁折入齎于職幣又質人云凡受馬于有司者書其齒¶
<pb:KR3k0032_WYG_136-7b>¶
毛與其賈司兵云及授兵從司馬之法以頒之及其受¶
兵輸亦如之是國家所給也　牧誓武王戎車三百兩¶
虎賁三百人注兵車百夫長所載也疏臨敵對戰布陳¶
之時則依六鄉軍法(史記武王戎車三百乗虎賁三千/人甲士四萬五千人以伐紂  書)¶
(疏車有七十二人三百乗當有二萬一千六百人乗劉/敞曰誓司徒司馬司空此三卿三軍也諸侯以百  為)¶
(軍不以萬二千五百人為軍下天子/也一乗則一右右皆虎賁勇士也)泰誓大巡六師¶
羡卒　大司馬中秋郊野載旐(注云以其/將羡卒也)　修閭氏與¶
其國粥疏謂國家粥養未入正卒且為羡卒者　鄉師¶
<pb:KR3k0032_WYG_136-8a>¶
疏六軍之外别有民徒使役皆出于鄉故鄉師治其徒¶
役　詩祈父箋六軍之士出自六鄉法不取于王之&KR0050;¶
牙之士　采芑箋方叔戎車三千乗其士卒皆有佐師¶
扞敵之用司馬法兵車一乗甲士三人步卒七十二人¶
宣王承亂羡卒盡起(羡謂家之/副丁也)　公劉其軍三單箋大¶
國三軍以其餘卒為羡單者無羡卒也(疏公劉夏時諸/侯周制因之)¶
(三單是單/而無副)　古者國有遊倅田有餘夫軍有羡卒所以¶
副其正也　曽子固曰周有天下諸侯之國千八百以¶
<pb:KR3k0032_WYG_136-8b>¶
中數率之通有兵二萬五千為四千五百萬而羡卒未¶
在其數　古制莫備于周有井牧之田伍兩之兵溝封¶
之固郊闗之限循鼜之警壺&KR0512;之守不得已而用民則¶
鄉遂公邑三等采地以次召發不止則諸侯又不止則¶
有遍境出之法乃知古人雖以禮義亷恥為域民固國¶
之道未嘗不設險用師以輔之也¶
　　　周軍制¶
見陣法類　李靖問對周之始興太公實繕其法始于¶
<pb:KR3k0032_WYG_136-9a>¶
改都以建井畝戎車三百兩虎賁三百人以立軍制¶
　　　周乗馬法　軍賦¶
漢刑法志殷周以兵定天下天下既定戢臧干戈教以¶
文徳而猶設司馬之官立六軍之衆因井田而制軍賦¶
地方一里為井井十為通通十為成成方十里成十為¶
終終十為同同方百里同十為封封十為畿畿方千里¶
有稅有賦稅以足食(田租/也)賦以足兵故四井為邑四邑¶
為丘丘十六井也有戎馬一匹牛三頭四丘為甸甸六¶
<pb:KR3k0032_WYG_136-9b>¶
十四井也有戎馬四匹兵車一乗牛十二頭甲士三人¶
卒七十二人干戈備具是謂乗馬之法一同百里提封¶
萬井除山川沈厈城池邑居園囿術路三千六百井定¶
出賦六千四百井戎馬四百匹兵車百乗此卿大夫采¶
地之大者也是謂百乗之家一封三百一十六里提封¶
十萬井定出賦六萬四千井戎馬四千匹兵車千乗此¶
諸侯之大者也是謂千乗之國(包氏論語注謂井田方/里為井一井為乗百里)¶
(之國通/有千乗)天子畿方千里提封百萬井定出賦六十四萬¶
<pb:KR3k0032_WYG_136-10a>¶
井戎馬四萬匹兵車萬乗故稱萬乗之主戎馬車徒干¶
戈素具春振旅以蒐夏拔舍以苗秋治兵以獮冬大閱¶
以狩皆於農隙以講事焉五國為屬屬有長十國為連¶
連有帥三十國為卒卒有正二百一十國為州州有牧¶
連帥比年簡車卒正三年簡徒羣牧五載大簡車徒此¶
先王為國立武足兵之大畧也　夏官大司馬凡令賦¶
以地與民制之上地食者參之二民可用者家三人中¶
地食者半二家五人下地參之一家二人注賦給軍用¶
<pb:KR3k0032_WYG_136-10b>¶
者也令邦國之賦亦以地之美惡民之衆寡為制如六¶
遂矣(疏按小司徒地有上中下按遂人上/中下地與此合故云邦國如六遂)　地官小司¶
徒三年大比則受邦國之比要乃㑹萬民之卒伍而用¶
之五人為伍五伍為兩四兩為卒五卒為旅五旅為師¶
五師為軍以起軍旅以作田役以比追胥以令貢賦乃¶
經土地而井牧其田野九夫為井四井為邑四邑為丘¶
四丘為甸四甸為縣四縣為都以任地事而令貢賦凡¶
稅歛之事(孔子稱子路千乗之國可使治其賦也古者/以田賦出兵故謂兵為賦春秋&KR0019;所謂悉索)¶
<pb:KR3k0032_WYG_136-11a>¶
(敝賦是也輿左傳晉人曰/羣臣帥賦  注猶兵車)注賦謂出車徒給繇役也司¶
馬法曰六尺為步步百為畮畮百為夫夫三為屋屋三¶
為井井十為通通為匹馬三十家士一人徒二人通十¶
為成成百井三百家革車十乗士十人徒二十人十成¶
為終終千井三千家革車十乗士百人徒二百人十終¶
為同同方百里萬井三萬家革車百乗士千人徒二千¶
人疏此謂天子畿内采地法鄭注論語道千乗之國亦¶
引司馬法彼是畿外邦國法彼革車一乗甲士三人步¶
<pb:KR3k0032_WYG_136-11b>¶
卒七十二人甲士少步卒多此士十人徒二十人比畿¶
外甲士多步卒少外内有異故也凡出軍之法先六鄉¶
賦不止次出六遂賦猶不止徵兵於公邑及三等采賦¶
猶不止乃徵兵于諸侯賦猶不止則諸侯有遍境出之¶
法則千乗之賦是也(牧誓疏若鄉遂不/足以召兵于邦國)　縣師將有軍¶
旅則受灋于司馬以作其衆庶㑹其車人之卒伍疏司¶
馬主將事故先受出軍多少及法式㑹其車人之卒伍¶
則百人為卒五人為伍車亦有卒伍　鄼長若作其民¶
<pb:KR3k0032_WYG_136-12a>¶
而用之則以旗鼓兵革帥而至　稍人掌令丘乗之政¶
令(注四丘/為甸)若有㑹同師田行役之事則以縣師之灋作¶
其同徒輂輦帥而以至治其政令以聴于司馬　左&KR0019;¶
成元年作丘甲(轂梁以為丘作甲以農為工/  公羊注始使丘民作鎧)注周禮四¶
丘為甸甸六十四井出長轂一乗戎馬四匹牛十二頭¶
甲士三人步卒七十二人此甸所賦今魯使丘出之(禮/封)¶
(人疏三等采地之中/故有丘甸井田之法)疏此注多是司馬法(胡氏曰今作/丘甲者是丘)¶
(出一甲一甸之中共百人為兵一/丘所出十八人積四丘而具一乗)　李靖問對太宗問¶
<pb:KR3k0032_WYG_136-12b>¶
楚廣與周制如何靖曰周制一乗步卒七十二人甲士¶
三人以二十五人為一甲凡三甲共七十五人楚人二¶
廣之法一乗至用百五十人　楚語國馬足以行軍公¶
馬足以稱賦不是過也　禮記疏(坊/記)古者方千里其中¶
六十四井出兵車一乗此兵賦之法也按司馬法云成¶
方十里出革車一乗又云甸方八里出長轂一乗鄭注¶
小司徒云若通溝洫之地則為十里若除溝洫之地則¶
為八里兵賦之法王畿之内六鄉之法家出一人凡出¶
<pb:KR3k0032_WYG_136-13a>¶
軍之法鄉為正遂為副則遂之出軍與鄉同公邑出軍¶
亦與鄉同其公卿大夫采地既為井田殊于鄉遂則出¶
軍亦異于鄉遂也故鄭注小司徒井十為通云云此采地¶
出軍之制也王畿之外諸侯大國三軍次國二軍小國¶
一軍皆出鄉遂費誓云三郊三遂是諸侯有遂也諸侯¶
計地出軍則司馬法云四丘為甸出長轂一乗成元年¶
作丘甲杜服俱引此文(公羊注十井共/出兵車一乗)　劉子天子之¶
老請帥王賦元戎十乗以先啟行積倉於邠峙糧于申¶
<pb:KR3k0032_WYG_136-13b>¶
㑹蒐之備取于衛古人藏賦于民如此春秋時齊桓之¶
師鄭共資糧晉軍楚地食其軍穀鄫無賦于司馬(政象/無&KR0019;)¶
(而四司馬之官皆已去籍鄭康/成諸儒直以穰苴司馬法為證)　周書武順解五五二¶
十五曰元卒一卒居前曰開(猶/啓)一卒居後曰敦(猶/殿)左右¶
一卒曰閭四卒成衛曰伯三伯一長曰左三左一長曰¶
右三右一長曰正三正一長曰卿三卿一長曰辟(君/也)此¶
謂諸侯三軍¶
　　　周八次八舎　七萃¶
<pb:KR3k0032_WYG_136-14a>¶
天官宫正以時比宫中之官府次舍之衆寡注次諸吏¶
直宿若今部署諸廬者舍其所居寺疏此次若匠人云¶
外有九室九卿治之詩云適子之館兮卿士所之之館¶
在天子之宫中寺即舍也官府退息之處　宫伯掌王¶
宫之士庶子凡在版者授八次八舍之職事注衛王宫¶
者必居四角四中于徼&KR0049;便也鄭司農云庶子衛王宫¶
在内為次在外為舍&KR0007;謂次其宿衛所在舍其休沐之¶
處疏舍若掌舎之舎(宫正宫伯居衛之制/虎賁旅賁行衛之制)　内宰治王¶
<pb:KR3k0032_WYG_136-14b>¶
内之政令分其人民而居之注均宿衛　掌舍掌王之¶
㑹同之舍設梐枑再重注杜子春云行馬鄭云行馬再¶
重者以周衛有内外列　地官稾人享士庶子注卿大¶
夫士之子弟宿衛王宫者　小司徒疏按書&KR0019;云餘子¶
皆入學則餘子不得為羡是宿衛之人　秋官司&KR0032;帥¶
四翟之&KR0032;守王宫䟽宫正掌宫中官府宫伯掌其子弟¶
　司寤氏疏言行夜徼&KR0049;者若宫伯掌授八次八舍注¶
云於徼&KR0049;便也　穆天子&KR0019;王勤七萃士七萃之士曰¶
<pb:KR3k0032_WYG_136-15a>¶
髙奔戎　文選王元長(融/)曲水詩序七萃連鑣虞子陽¶
(羲/)詩雲屯七萃士注穆天子&KR0019;曰天子賜七萃之士注¶
萃聚也亦猶傳有七輿大夫聚集有智力者為王之爪¶
牙(文選注紀年曰周穆王三十七/年征伐大起九師東至于九江)　漢地理志成臯注¶
師古曰穆天子&KR0019;云七萃之士生捕虎天子蓄之東虢¶
號曰虎牢(水經注引穆天子/&KR0019;七萃之士捕虎)　白居易云周設七萃漢¶
列八屯皆以拱衛王宫肅嚴徼道　虎賁綴衣無非¶
吉士侍御僕從㒺匪正人掌固頒士庶子及衆庶¶
<pb:KR3k0032_WYG_136-15b>¶
之守諸子授車甲合卒伍置有司以軍法治之不¶
特王國為然都家司馬各掌士庶子及衆庶車馬¶
兵甲之戒令宿衛非宫正之羣吏則宫伯之士庶子所¶
謂執矛戈立階戺皆冕衣裳者非若後世但以兵衛也¶
昔周公作立政汲汲于用賢而以虎賁綴衣趣馬攜僕¶
列諸左右常伯三事之下常伯三事皆大臣也名位尊¶
矣視趣馬綴衣至不等而一概言之以大臣進見有節¶
敷奏有常而朝夕與王燕者則斯人也必以士為之則¶
<pb:KR3k0032_WYG_136-16a>¶
必公卿所自簡除考課是故分&KR0032;于列卿而冡宰之治¶
特詳書曰昔在文武侍御僕從罔匪正人以旦夕承弼¶
厥辟由此其選也方周公之教世子也周公之子伯禽¶
衛康叔之子牟齊太公之子伋俱事成王伯禽牟伋葢¶
宿衛國子也他日能為顯諸侯而成王與之處則相觀¶
之善益多　王宫宿衛有官府之吏有國之士庶子有¶
守王宫之民　古者執戈㦸以宿衛王宫皆士大夫職¶
之無事而奉燕私則從容養徳有膏澤之潤有事而司¶
<pb:KR3k0032_WYG_136-16b>¶
禦侮則堅明守義無腹心之虞秦漢陛楯執㦸尚餘一¶
二　康王即位同召六卿而命仲桓南宫毛者必太保¶
宣王南征程伯休父實為司馬而整六師者大師皇父¶
也一相處内無所不統　周公東征四國是皇此上公¶
為軍將韎韐有奭以作六師此諸侯世子為軍將　周¶
公指虎賁與常伯同戒于王欲其知恤自諸侯入典親¶
兵¶
　　　周虎賁　旅賁¶
<pb:KR3k0032_WYG_136-17a>¶
書牧誓武王虎賁三百人(孟子史記云三千人/武王曰予有臣三千)疏若虎¶
之賁走逐獸言其猛也軍内驍勇選而為之樂記云虎¶
賁之士說劍謂此也　立政綴衣虎賁　顧命師氏虎¶
臣(注虎/賁氏)太保命仲桓南宫毛俾爰齊侯吕伋以二干戈¶
虎賁百人逆子釗南門之外(注伋為天/子虎賁氏)　禮夏官虎賁¶
氏(下大夫二人中士十/有二人虎士八百人)掌先後王而趨以卒伍(注雖羣/行亦有)¶
(局分疏五人為/伍百人為卒)舎則守王閑(梐/枑)王在國則守王宫(為周/衛)¶
　旅賁氏(中士二人下/士十有六人)掌執戈盾夾王車而趨左八人¶
<pb:KR3k0032_WYG_136-17b>¶
右八人(下士十六人夾王車/中士是官首為之帥)車止則持輪　司士虎士¶
在路門之右　司戈盾授旅賁及虎士戈盾　國語叔¶
孫穆子曰天子有虎賁習武訓也諸侯有旅賁禦災害¶
也衛武公在輿有旅賁之規　左&KR0019;僖二十八年王賜¶
晉侯虎賁三百人&KR0686;弓虎賁文公受之以有南陽之田¶
　胡氏曰王者六軍乃畿内井牧之什伍也天子親衛¶
則虎賁之士而已　周書世俘云甲申百弇以虎賁誓¶
命伐衛告以馘俘尅殷云王既以戎車虎賁馳商師¶
<pb:KR3k0032_WYG_136-18a>¶
晉天文志武賁一星在太㣲西蕃北下旄頭之騎官也¶
　　　周宿衛令¶
天官宫正㑹其什伍而教之道藝注五人為伍二伍為¶
什㑹之者使之輩作輩學相勸帥且寄宿衛之令　内¶
宰憲禁令于王之北宫而糾其守注守宿衛者　夏官¶
司士王族故士注故為士晚退留宿衛者　秋官脩閭¶
氏掌比國中宿互&KR0512;者注鄭司農云宿宿衛也互行馬¶
&KR0512;行夜擊柝¶
<pb:KR3k0032_WYG_136-18b>¶
　　　周畿兵¶
左&KR0019;襄十六年穆叔賦圻父注周司馬掌封畿之兵甲¶
故謂之圻父　詩祈父注司馬也職掌封祈之兵甲疏¶
掌封畿兵甲通作畿字古字通用(尚書/作圻)司馬掌祿士故¶
司士之官屬焉是爵禄黜陟由司馬也其屬又有司右¶
之官主勇力之士故爪牙屬司馬也¶
　　　魯三軍¶
左&KR0019;襄十一年季武子將作三軍(注魯本無中軍惟上/下二軍皆屬于公)¶
<pb:KR3k0032_WYG_136-19a>¶
告叔孫穆子曰請各征其軍穆子曰政將及子子必不¶
能武子固請三分公室而各有其一(公羊云益司/馬作中卿官)昭五¶
年舍中軍　疏魯有二軍有事則三卿更互帥之以征¶
伐不得専其民也季氏欲専其民假立中軍因以改作¶
(國語云遂/作中軍)禮明堂位云成王封周公地方七百里必有¶
三軍魯頌閟宫頌僖公云公徒三萬鄭&KR0007;注云大國三¶
軍合三萬七千五百人言三萬舉成數也則僖公復古¶
制亦三軍矣自文公以來霸主之令軍多則貢重自減¶
<pb:KR3k0032_WYG_136-19b>¶
為二軍(周禮疏僖公時二軍作詩之人舉魯/盛時而言魯公伯禽之時則三軍)三子自以¶
采邑之民為己之私乗如子産出兵車十七乗之類是¶
以其私家車乗也　魯頌公車千乗公徒三萬注大國¶
之賦千乗疏千乗有七萬五千人與下公徒三萬數不¶
合此自謂計地出兵非彼三軍之車也(魯之公車千乗/不過公徒三萬)¶
(如司馬法則當/出七萬五千人)　坊記制國不過千乗疏異義云魯頌¶
云公車千乗謂大總計地出軍也公徒三萬謂鄉遂兵¶
數也是國界計地與鄉遂數不同諸侯成十里出賦之¶
<pb:KR3k0032_WYG_136-20a>¶
時雖革車一乗甲士三人步卒七十二人其臨敵對戰¶
之時則同鄉法五人為伍五伍為兩之屬也左&KR0019;邲之¶
戰楚廣有一卒卒偏之兩又云兩之一卒適吳是臨軍¶
對陣同鄉法也牧誓武王戎車三百兩孔注云一車步¶
卒七十二人則出軍之法也云千夫長百夫長謂對敵¶
時也成國之賦千乗謂公侯之封也千乗之賦地方三¶
百十六里有畸周禮公五百里侯四百里其地雖過兵¶
賦唯千乗¶
<pb:KR3k0032_WYG_136-20b>¶
　　　晉三軍　六軍　二軍　被廬法¶
左&KR0019;閔元年晉侯(獻/公)作二軍(上軍/下軍)　僖十五年晉作州¶
兵二十七年晉蒐被廬作三軍謀元帥(文公復大/國之禮)郤縠¶
中軍郤溱佐之狐毛上軍偃佐之欒枝下軍先軫佐之¶
荀林父御戎魏犫為右(杜預曰晉常以春蒐改政令敬/其始也  大蒐示禮一戰而伯)¶
昭二十九年冬仲尼曰文公作執秩之官為被廬之法¶
(應劭曰作執秩/為六官之法)僖二十八年城濮之戰晉車七百乗晉¶
作三行以禦狄三十一年作五軍以禦狄　莊十六年¶
<pb:KR3k0032_WYG_136-21a>¶
王命曲沃伯以一軍為晉侯　文六年春蒐于夷舍二¶
軍改蒐于董　文十七年蒐黄父　宣十四年蒐鄭¶
成二年鞌之戰晉車八百乗(正義計有六萬人唯三卿/帥之  趙盾納捷菑八百)¶
(東/)　成三年十二月作六軍　襄八年晉君方明四軍¶
無闕八卿和睦(上中下新軍/軍有二卿)　襄十三年蒐緜上新軍¶
無帥使其什吏率其卒乗官屬以從於下軍正義什吏¶
謂十人之長也周禮夏官序云凡制軍萬有二千五百¶
人為軍軍將皆命卿二千有五百人為師師帥皆中大¶
<pb:KR3k0032_WYG_136-21b>¶
夫五百人為旅旅帥皆下大夫百人為卒卒長皆上士¶
二十五人為兩兩司馬皆中士五人為伍伍皆有長不¶
言十人有長夏官所云周禮之正法量時制事未必盡¶
然尚書牧誓有千夫長百夫長齊語管子設法五人為¶
伍五十人為小戎二百人為卒二千人為旅萬人為軍¶
吳語王孫雄設法百人為行十行一旌十旌一將軍引¶
司馬法云十人之帥執鈴百人之帥執鐸千人之帥執¶
鼓萬人之將執大鼔三者數人置帥皆以什計之異于¶
<pb:KR3k0032_WYG_136-22a>¶
周禮則晉人為軍或十人置吏也　襄十四年舎新軍¶
成國不過半天子之軍周有六軍諸侯之大者三軍可¶
也(疏鄭&KR0007;云方四百里以上為成國成國唯公/與侯春秋之世鄭置六卿未必不為三軍)　昭十¶
三年治兵邾南甲車四千乗(三十/萬人)叔向曰寡君有甲車¶
四千乗在(時晉國唯/立三軍)¶
　　　齊内政　三軍　楚軍政¶
國語管子曰昔者聖王治天下參其國(三分國都/以為三軍)而伍¶
其鄙(五分其鄙/以為五屬)定民之居成民之事公曰定民之居若¶
<pb:KR3k0032_WYG_136-22b>¶
何曰云云於是制國以為二十一鄉(二千家為一鄉二十/一鄉凡四萬二千家)¶
(此管子所制/非周法也)工商之鄉六(二者不/從戎役)士鄉十五(士軍士也/十五鄉合)¶
(三萬人是/為三軍)公帥五鄉焉(五鄉萬人是謂/中軍公所帥也)國子帥五鄉焉¶
髙子帥五鄉焉(皆齊上卿各帥/五鄉為左右軍)參國起按以為三官臣¶
立三宰(三卿/也)工立三族市立三鄉澤立三虞山立三衡¶
管子曰君若欲速得志于天下諸侯則事可以隠令可¶
以寄政作内政(國政/也)而寄軍令焉于是制國五家為軌¶
軌為之長十軌為里里有司四里為連連為之長十連¶
<pb:KR3k0032_WYG_136-23a>¶
為鄉鄉有良人焉(鄉大/夫)以為軍令五家為軌故五人為¶
伍軌長帥之(居則為軌出則為/伍所謂寄政也)十軌為里故五十人為¶
小戎(兵車也有司之所乗古者戎車一/乗步卒七十二人今齊五十人)里有司帥之四¶
里為連故二百人為卒連長帥之十連為鄉故二千人¶
為旅鄉良人帥之五鄉一帥故萬人為一軍五鄉之帥¶
帥之(毎一軍為五鄉也鄉帥卿也萬人為/軍齊制也周則萬二千五百人為軍)三軍故有中¶
軍之鼓有國子之鼓有髙子之鼓春以□振旅秋以獮¶
治兵是故卒伍整于里軍旅整于郊内教既成令勿使¶
<pb:KR3k0032_WYG_136-23b>¶
遷徙伍之人祭祀同福死喪同恤禍災共之人與人相¶
疇家與家相疇世同居少同遊故夜戰聲相聞足以不¶
乖晝戰目相視足以相識其歡欣足以相死居同樂行¶
同和死同哀守則同固戰則同彊君有此士也三萬人¶
以方行于天下(管子云有此教士/三萬人横行天下)以誅無道以屏周室¶
天下大國之君莫之能禦也正月之朝鄉長復事君親¶
問焉國子髙子退而修鄉鄉退而修連連退而修里里¶
退而修軌軌退而修伍伍退而修家匹夫有善可得而¶
<pb:KR3k0032_WYG_136-24a>¶
舉也有不善可得而誅也政既成鄉不越長朝不越爵¶
民皆勉為善公曰伍鄙若何對曰制鄙三十家為邑邑¶
有司(制野鄙之政也此/下與郊内之政異)十邑為卒卒有卒帥十卒為鄉¶
鄉有鄉帥三鄉為縣縣有縣帥十縣為屬屬有大夫五¶
屬故立五大夫各使治一屬焉(五屬四十/五萬家)立五正各使¶
聴一屬焉是故正之政聴屬牧政聴縣(牧五屬/大夫也)下政聴¶
鄉(下政縣/帥也)正月之朝五屬大夫復事公擇是寡功者而¶
讁之五屬大夫于是退而修屬屬退而修縣縣退而修¶
<pb:KR3k0032_WYG_136-24b>¶
鄉鄉退而修卒卒修邑邑修家政既成以守則固以征¶
則彊有革車八百乗(齊法五十人為小戎/車八百乗有四萬人)兵車之㑹六¶
乗車之㑹三諸侯甲不解纍兵不解翳弢無弓服無矢¶
隠武事行文道帥諸侯而朝天子教大成定三革隠五¶
刄朝服以濟河而無怵惕焉　管子内言(同國/語)作内政¶
而寓軍令焉為髙子之里為國子之里為公里三分齊¶
國以為三軍擇其賢民使為里君鄉有行伍卒長則其¶
制令且以田獵因以賞罰桓公問管仲對以參國伍鄙¶
<pb:KR3k0032_WYG_136-25a>¶
立五鄉以崇化建五屬以厲武寄兵于政因罰備器械¶
以車百乗卒千人以縁陵封&KR0142;夷儀封邢車五百乗卒¶
五千人以楚丘封衛　左傳閔二年齊侯使公子無虧¶
帥車三百乗甲士三千人以戍曹(注車甲之/賦異于常)　襄二十¶
三年秋齊伐衛先驅(前鋒/軍)申驅(次前/軍)貳廣(公副/車)啓(左/翼)胠¶
(右/翼)大殿(後/軍)駟乗(四人共乗殿車之疏啓胠是在旁之軍/名之曰啓或使  先行詩云以先啓行)¶
　漢刑法志齊桓公任管仲公問行霸用師之道於是¶
作内政而寓軍令焉(云/云)　李靖問對管仲制齊之法(云/云)¶
<pb:KR3k0032_WYG_136-25b>¶
亦由司馬法一師五旅一旅五卒之義焉其實皆得太¶
公之遺法　韓非子郭偃之始治也文公有官卒管仲¶
之始治也桓公有武車戒民之備也　吳子齊桓募士¶
五萬以霸諸侯晉文召為前行四萬以獲其志　史記¶
律書齊用王子申明軍約賞罰必信　左&KR0019;宣十二¶
年隨武子曰蒍敖擇楚國令典軍政不戒而備　管子¶
立政篇分國以為五鄉鄉為之師分鄉以為五州州為¶
之長分州以為十里里為之尉分里以為十游游為之¶
<pb:KR3k0032_WYG_136-26a>¶
宗十家為什五家為伍什伍皆有長焉　晉語士蒍曰¶
古之為軍也軍有左右闕從補之成而不知是以寡敗¶
　周書大聚云五户為伍以首為長十夫為什以年為¶
長　尉繚子伍制令軍中之制五人為伍十人為什五¶
十人為屬百人為閭　左&KR0019;哀公十七年越子為左右¶
句卒注鈎伍相著别無左右也　漢書晁錯言臣聞古¶
之制邊縣以備敵使五家為伍伍有長十家一里里有¶
假士(大/也)四里一連連有假五百(師名/也)十連一邑邑有假¶
<pb:KR3k0032_WYG_136-26b>¶
&KR0049;皆擇其道之賢材有䕶(保䕶之/能也)習地利知民心者居¶
則習民於射法出則教民于應敵故卒伍成于内而軍¶
政定于外¶
古者什伍之法於州鄉則聮其民于師田則聮其徒於¶
宿衛則聮其官故能以中國為一人而無内患為屬聮¶
卒州以聮其國為長帥正伯以聮其人故能以天下為¶
一家而無外虞¶
　　　齊技擊　魏武卒　秦銳士¶
<pb:KR3k0032_WYG_136-27a>¶
荀子議兵(漢刑/法志)孫吳尚勢利而貴變詐施于暴亂之國¶
上下離心故可變而詐也仁人在上何可當也以桀詐¶
堯夫何幸之有若齊之技擊得一首則受賜金事小敵¶
脆則媮可用也事鉅敵堅則涣然離矣是亡國之兵也¶
(史記蘓秦說齊宣王曰三軍之良五家之兵進如鋒矢/戰如雷霆解如風雨荀卿所謂技擊也  鋒矢戰國策)¶
(作疾如/錐矢)魏氏武卒衣三屬之甲操十二石之弩負矢五¶
十个置戈其上冠胄帶劒贏三日之糧日中而趨百里¶
中試則復其户利其田宅如此則其地雖廣其稅必寡¶
<pb:KR3k0032_WYG_136-27b>¶
其氣力數年而衰是危國之兵也(史記蘓秦說魏襄王/曰地方千里武士二)¶
(十萬所謂/武卒也)秦人其生民也陿阸其使民也酷烈刦之以¶
勢隠之以阨狃之以賞慶道之以刑罰使民所以要利¶
於上者非戰無由也功賞相長五甲首而隷五家是最¶
為有數故能四世有勝於天下然皆干賞蹈利之兵庸¶
徒鬻賣之道耳未有安制矜節之理也故雖地廣兵彊¶
鰓鰓常恐天下之一合而共軋已也至于齊桓晉文之¶
兵可謂入其域而有節制矣然猶未本仁義之統也故¶
<pb:KR3k0032_WYG_136-28a>¶
齊之技擊不可以遇魏之武卒魏之武卒不可以直秦¶
之銳士秦之銳士不可以當桓文之節制桓文之節制¶
不可以敵湯武之仁義(漢志齊愍以技擊彊魏惠以武/卒奮秦昭以銳士勝  衛鞅令)¶
(民為什伍有軍功者各以率受上爵魏内急耕織之業/以富國外重戰伐之賞以勸戒士    公子無忌得選)¶
(兵八萬人擊秦軍王/翦什推二人從)¶
　　　漢材官騎士¶
紀髙帝二年五月漢王屯滎陽蕭何發闗中老弱未傅¶
者悉詣軍注如淳曰律年二十三傅之疇官漢儀注民¶
<pb:KR3k0032_WYG_136-28b>¶
年二十三為正一嵗為衛士一嵗為材官騎士習射御¶
騎馳戰陳年五十六乃免就田里民凡在官三十四年¶
(韓師說二十從役三十受兵班昭曰古者十五受兵六/十還兵  太公六韜有選車士騎士之法取年四十以)¶
(下長七尺以上名/曰武車武騎之士)十一年秋七月發上郡北地隴西車¶
騎巴蜀材官及中尉卒三萬人為太子衛軍霸上注應¶
劭曰材官有材力者張晏曰材官騎士習射御騎馳戰¶
陳(材官騎士散在郡國/虎符羽檄召而後來)常以八月太守都尉令長丞㑹¶
都試課殿最水處則習船邊將萬騎行障塞光武時省¶
<pb:KR3k0032_WYG_136-29a>¶
　惠帝七年冬十月發車騎材官詣滎陽太尉灌嬰將¶
　文帝三年五月發中尉材官屬衛將軍軍長安　景¶
帝後二年春發車騎材官屯鴈門　武帝元光二年六¶
月李息為材官將軍屯馬邑谷中六年秋韓安國為材¶
官將軍屯漁陽(言方佃作時/請且罷屯)　宣帝神爵元年發材官¶
騎士羌騎詣金城　後紀光武建武七年三月丁酉詔¶
罷輕車騎士材官樓船士及軍假吏令還復民伍(車若/近代)¶
(伐車騎若/今武馬)注漢官儀曰髙祖命天下郡國選能引闗蹶¶
<pb:KR3k0032_WYG_136-29b>¶
張材力武猛者為輕車騎士材官樓船常以立秋後講¶
肄課試各有員數平地用車騎山阻用材官水泉用樓¶
船今悉罷之(應劭漢官曰自郡國罷材官騎士之後官/無警備實啓戎心一方有難三面救之黔)¶
(首囂然不及講其射御用其戒誓一旦驅之以即强敵/猶鳩鵲捕鷹鸇豚羊弋豺虎每戰常負王旅不振逺徵)¶
(三邊殊俗之/兵忿鷙縱横)　列&KR0019;韓安國&KR0019;漢伏兵車騎材官三十¶
餘萬匿馬邑旁谷中　趙充國&KR0019;神爵元年(三/月)發三¶
河潁川沛郡淮陽汝南材官金城隴西天水安定北地¶
上郡騎士詣金城充國奏罷騎兵屯田　黄霸為京兆¶
<pb:KR3k0032_WYG_136-30a>¶
尹發騎士詣北軍　趙廣漢按蘓賢為騎士屯霸上不¶
詣屯所乏軍興　霍光傳發材官輕車北軍五校　刑¶
法志漢興踵秦而置材官於郡國(然則材官即秦法萬/秦二世召材士五)¶
(人屯衛咸陽必灌嬰/傳秦騎士李  駱甲)　補兵志材官騎士屬郡都尉以¶
嵗八月太守都尉令長丞為㑹都試水處為樓船令丞¶
尉亦各統其縣守尉不得専也大抵金城天水隴西安¶
定北地河東上黨上郡多騎士三河潁川沛郡淮陽汝¶
南巴蜀多材官江淮以南多樓船士其興發量地逺近¶
<pb:KR3k0032_WYG_136-30b>¶
(巴蜀三河潁川有材官上郡北地隴西有車騎廬/江㑹稽尋陽有樓船三者隨土之宜參互以設)若宣¶
帝以沛郡淮陽汝南征西羌葢罷民矣¶
郡國不擅斥騎士¶
　趙廣漢&KR0019;坐擅斥除騎士¶
非教士不得召發¶
　燕王旦傳策曰非教士不得從征¶
以功推遷得至將相¶
　列&KR0019;申屠嘉梁人以材官蹶張遷為隊帥積功至淮¶
<pb:KR3k0032_WYG_136-31a>¶
　陽太守(如淳曰多力能足蹋/强弩者律為蹶張士)　周勃沛人為材官引¶
　彊(孟康曰如今/挽彊司馬)　趙充國始為騎士以六郡良家子¶
　補羽林　霍去病&KR0019;騎士孟已有功賜爵闗内侯¶
然其試騎士有為伍分左右部置軍假司馬千人或至¶
坐死¶
　韓延夀&KR0019;在東郡時試騎士治飾車甲¶
而諸侯王不得領庫兵飭武備¶
　燕王旦&KR0019;詐言以武帝時受詔領庫兵飭武備數閱¶
<pb:KR3k0032_WYG_136-31b>¶
　其車騎材官卒策曰非教士不得從征¶
武帝之後有選募有罪徒其選募曰勇敢¶
　武紀天漢四年發勇敢士擊匈奴　李陵傳將勇敢¶
　五千人教射張掖酒泉以備胡天漢二年陵自請曰¶
　臣所將屯邊者皆荆楚勇士竒材劔客也¶
曰奔命¶
　昭紀始元元年夏發犍為蜀郡奔命擊益州注應劭¶
　曰舊時郡國皆有材官騎士以赴急難今夷反常兵¶
<pb:KR3k0032_WYG_136-32a>¶
　不足以討之故權選取精勇聞命奔走故謂之奔命¶
　李斐曰平居發者二十以上至五十為甲卒今五十¶
　㠯上至二十㠯下為奔命　丙吉傳邊郡發奔命¶
曰伉健¶
　宣紀本始二年大發選郡國吏三百石伉健習騎射¶
　者皆從軍　趙充國&KR0019;奏四月草生發郡騎及屬國¶
　胡騎伉健各千倅馬什二就草¶
曰豪吏¶
<pb:KR3k0032_WYG_136-32b>¶
　王温舒&KR0019;㑹宛軍發詔召豪吏¶
曰應募¶
　宣紀神爵元年發三輔中都官徒弛刑及應募佽飛¶
　射士　列傳趙充國願罷騎兵留弛刑應募及淮陽¶
　汝南步兵與吏士私從者(雷被願奮擊匈奴曰私從/  李廣傳負私從者不與)¶
　　馮奉世&KR0019;復發募士萬人　常惠自奮應募¶
其罪徒曰謫民曰惡少曰亡命曰徒曰犯刑曰罪人曰¶
應募罪人至于中興併尉職罷都試材官騎士還復民¶
<pb:KR3k0032_WYG_136-33a>¶
伍葢長從募士多而郡國之兵壊矣¶
　後傳建武二十四年武陵五溪蠻反馬援將十二郡¶
　募士及弛刑四萬餘人擊之¶
漢創秦故始令天下縣邑城(髙六年/十月)而材官騎士嵗時¶
講肄然其給事郡國唯更卒衛士而材官騎士非虎符¶
不得輒發唯當㓂之邊特異内郡¶
　漢官儀邊郡不給衛士材官　漢舊儀邊郡太守將¶
　萬騎行障塞　趙充國&KR0019;奏云北邊自敦煌至遼東¶
<pb:KR3k0032_WYG_136-33b>¶
　萬一千五百餘里乗塞列隧有吏卒數千人虜數大¶
　衆攻之而不能害　功臣表吕騰以騎士駒幾以屬¶
　國騎　翟方進&KR0019;子義為東郡守以九月都試日斬¶
　觀令因勒其車騎材官士(漢兵散于郡國雖郡/守不得擅發其屬縣)　後¶
　&KR0019;李通光武相結定議期以材官都試騎士日因號¶
　令大衆注漢法以立秋日都試謂課殿最也　冦恂¶
　曰上谷控&KR0076;萬騎¶
　補兵志更卒曰踐更秦爵不更不為更卒左右中更¶
<pb:KR3k0032_WYG_136-34a>¶
　主領更卒其畨上尉主之郡國役使過律若過員皆¶
　坐免其不役而収其直謂之更賦　食貨志董仲舒¶
　曰秦法月為更卒已復為正一嵗屯戍一嵗力役三¶
　十倍于古漢興循而未改　史大事記髙后五年令¶
　戎卒嵗更　晁錯&KR0019;今逺方之卒守塞一嵗而更不¶
　如選常居者又云材官騶發(騶謂矢之善者/發騶矢以射也)矢道同¶
　的則匈奴之革笥木薦弗能支也平地通道則以輕車¶
　材官制之益以邊郡之良騎　髙帝紀五年九月發¶
<pb:KR3k0032_WYG_136-34b>¶
　河東上黨騎屯北地　昭紀始元二年冬發習戰射¶
　士屯田張掖　後&KR0019;皇甫規上疏求自効曰願假臣¶
　兩營二郡屯列坐食之兵五千出其不意注兩營謂¶
　馬賢及趙冲等二郡謂安定隴西也　劉賜更始二¶
　年春就國于宛典將六部兵伯升初起置六部之兵¶
漢初調發猶近古髙帝&KR0036;中尉卒止軍霸上文帝發中¶
尉材官止軍長安畿兵猶未逺出也元鼎六年中尉卒¶
擊南越矣神爵元年羽林孤兒胡越騎詣金城矣京師¶
<pb:KR3k0032_WYG_136-35a>¶
之兵越臨邊境非古也¶
　五行志文三年夏詔丞相灌嬰&KR0036;車騎士八萬五千¶
　人詣髙奴擊右賢王後六年春先是&KR0036;車騎材官屯¶
　廣昌是嵗二月復&KR0036;材官屯隴西後匈奴大入上郡¶
　雲中烽火通長安三將軍屯邊(令免蘓/意張武)又三將軍屯¶
　京師(周亞夫劉/禮徐厲)景中三年秋先是匈奴冦邊中尉不¶
　害將車騎材官士屯代髙栁　馮唐&KR0019;為車騎都尉¶
　主中尉及郡國車士　武紀元鼎六年冬十月發隴¶
<pb:KR3k0032_WYG_136-35b>¶
　西天水安定騎士及中尉河南河内卒十萬人遣李¶
　息徐自為擊西羌平之征和元年十一月發三輔騎¶
　士大搜上林(平凖書非吏比者/三老比邊騎士)　宣紀本始二年秋¶
　大發興調闗東輕車銳卒選郡國吏三百石伉健習¶
　騎射者皆從軍凡五將軍兵十五萬騎擊匈奴　後¶
　&KR0019;冦恂守河内遣谷崇將突騎為軍鋒　吳漢曰漁¶
　陽上谷突騎天下所聞拜大將軍持節北發十郡突¶
　騎建武八年勑漢曰諸郡甲卒坐費糧食宜悉罷之¶
<pb:KR3k0032_WYG_136-36a>¶
　　耿弇見郡尉試騎士于是好將帥之事(上谷耿况/漁陽彭寵)¶
　(各發突騎二千/匹步兵千人)　彭寵傳發步騎三千人　何進發¶
　太山郡强弩(前地理志南郡有/發弩官主教放弩)¶
漢調兵有四縣有更卒邊有繇戍中都有衛士都尉有¶
材官車騎樓船(三者隨土之宜參/互以設  詳見上)皆以民更代衛士衣¶
食縣官其餘則否¶
　史大事記文十三年除戍卒令　賈山&KR0019;減外繇衛¶
　卒　昭紀元平元年二月詔日者減外繇　宣紀五¶
<pb:KR3k0032_WYG_136-36b>¶
　鳯四年正月以邊塞亡冦減戍卒什二　霍去病&KR0019;¶
　渾邪降減隴西北地上郡戍卒之半以寛繇役　魏¶
　相&KR0019;河南卒戍中都官者二三千人　武帝以淮陽¶
　天下郊勁兵處徙灌夫為太守　馮緄南征武陵受¶
　丹陽精兵之銳　闗東甲卒　蜀諸葛亮表曰賨¶
　叟青羌散騎武騎一千餘人¶
　　　漢闗中兵¶
紀髙帝二年二月癸未闗中卒從軍者復家一嵗五月¶
<pb:KR3k0032_WYG_136-37a>¶
屯滎陽蕭何發闗中老弱未傅者悉詣軍六月興闗中¶
卒乗邊塞三月告諸侯曰悉發闗中兵收三河士南浮¶
江漢以下擊楚六月壬午立太子令諸侯子在闗中者¶
為衛十一年七月發上郡北地隴西車騎巴蜀材官及¶
中尉卒三萬人為皇太子衛軍霸上　列&KR0019;張良漢十¶
一年(紀在/七月)黥布反上自將而東羣臣居守皆送至霸上¶
良至曲郵見上因說上令太子為將軍監闗中兵(叔孫/通為)¶
(太傅良行/少傅事)　曹參漢二年拜為假左丞相入屯兵闗中¶
<pb:KR3k0032_WYG_136-37b>¶
　蕭何計户轉漕給軍漢王數失軍何常興闗中卒輒¶
補闕上以此剸屬任何闗中事　後&KR0019;皇甫規為中郎¶
將持節監闗西兵討零吾等¶
　¶
　¶
　¶
　¶
　玉海卷一百三十六¶
