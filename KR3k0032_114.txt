# -*- mode: mandoku-view -*-
#+TITLE: 玉海
#+DATE: 2019-03-29 20:25:16.267971
#+PROPERTY: ID KR3k0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 115
<pb:KR3k0032_WYG_114-1a>¶
¶
卷一百十四¶
欽定四庫全書¶
　玉海卷一百十四¶
　　　　　　　　　　　　宋　王應麟　撰¶
　選舉¶
科舉¶
¶
　取士科目自夏商以前不見於經其可見者至周始¶
　著自周後數千載其間廢置因革皆可考大抵自重¶
　而漸輕自緩而漸速¶
<pb:KR3k0032_WYG_114-1b>¶
周三物　賢能書¶
¶
天官宰夫書其能者與其良者以告於上注鄭司農云¶
若今舉孝亷賢良方正茂才異等(疏此謂宫中諸吏也)　地官大¶
司徒以鄉三物教萬民而賔興之一曰六徳(藴於内)知仁聖¶
義忠和二曰六行(形於外)孝友睦婣任恤三曰六蓺禮樂¶
射御書數注物猶事也興猶舉也民三事教成鄉大夫¶
舉其賢者能者以飲酒之禮賔客之既則獻其書於王¶
　鄉大夫三年則大比攷其徳行道藝而興賢者能者¶
<pb:KR3k0032_WYG_114-2a>¶
鄉老及鄉大夫帥其吏與其衆寡以禮禮賓之注賢¶
者有徳行能者有道藝衆寡謂鄉人之善者無多少¶
也鄭司農云興賢者謂若今舉孝亷興能者謂若今¶
舉茂才賓敬也玄謂變舉言興者謂合衆而尊寵之¶
以鄉飲酒之禮禮而賓之䟽吏謂州長以下衆寡謂¶
鄉中有賢能者皆集在庠學鄉飲酒堂上堂下皆有¶
衆賓不言其數厥明鄉老及鄉大夫羣吏獻賢能之¶
書于王王再拜受之登于天府内史貳之䟽賢能之書¶
亦寳物故藏于天府内史副寫一通文書擬授爵禄退¶
<pb:KR3k0032_WYG_114-2b>¶
而以郷射之禮五物詢衆庶此謂使民興賢出使長之¶
使民興能入使治之注使民自舉賢者因出之而使之¶
長民教以徳行道蓺於外使民自舉能者因入之而使¶
之治民之貢賦田役之事於内　州長正月之吉屬民¶
讀法以攷其徳行道藝而勸之三年大比則大攷州里¶
以賛鄉大夫廢興　黨正正歲屬民讀法而書其徳行¶
道藝　族師月吉則屬民讀邦法書其孝弟睦婣有學¶
<pb:KR3k0032_WYG_114-3a>¶
者　閭胥凡春秋云云聚衆庶既比則讀法書其敬¶
敏任恤者　遂大夫三嵗大比則帥其吏而興甿明¶
其有功者注舉民賢者能者如六鄉之為也又因舉¶
吏治有功者䟽帥其吏者縣正至鄰長　司諌掌糾¶
萬民之徳以時書其徳行道藝辨其能而可任於國¶
事者　夏官司士王族故士注故為士者䟽新升試¶
士未得正爵者為新士不得留宿衛也　記學記比年¶
入學中年考校注周禮三嵗大比乃考焉䟽此中年考¶
校非周禮也皇氏以中年考校謂鄉遂學一年視離經¶
<pb:KR3k0032_WYG_114-3b>¶
辨志以下皆謂國學非也(王制䟽鄉人故三年一舉學者故中年考試殷周同也)¶
　文王世子凡語于郊者必取賢歛才焉或以徳進或¶
以事舉或以言揚注語謂論説於郊學大樂正論造士¶
之秀者升諸司馬曰進士謂此矣　射義諸侯嵗獻士¶
於天子注引舊説大國三人次國二人小國一人(鄉送一人)¶
(至君所)　管子昭王穆王合羣&KR1621;比校民之有道者注謂¶
興賢者　詩甫田或耘或耔黍稷嶷嶷攸介攸止烝我¶
<pb:KR3k0032_WYG_114-4a>¶
髦士　自國子而下為士者不出於鄉遂夫家管子¶
所謂秀民之能為士者也　閭月書族時考州嵗比鄉¶
三年賔興　古者使民興鄉之賢能還以長治其鄉士¶
自修於家民自為鄉謀故毁譽公賢否明衆賔之席弗¶
屬堂下之觀禮者弗坐無異辭也　遂以耕為主故其¶
事畧鄉以教為主故其事詳¶
¶
周選士¶
¶
王制命鄉論秀士升之司徒曰選士司徒論選士之秀¶
者(注秀士鄉大夫所考)而升之學曰俊士升于司徒者不征于鄉¶
<pb:KR3k0032_WYG_114-4b>¶
升于學者不征於司徒曰造士樂正崇四術立四教順¶
先王詩書禮樂以造士大樂正論造士之秀者以告于¶
王而升於司馬曰進士司馬辨論官材論進士之賢者¶
以告于王而定其論論定然後官之任官然後爵之位¶
定然後禄之(司士注王制曰司馬辨論官材云云)　漢志先王之制里有¶
序而鄉有庠序以明教庠以行禮而視化焉八嵗入小¶
學學六甲五方書計之事始知室家長幼之節十五嵗¶
<pb:KR3k0032_WYG_114-5a>¶
入大學學先聖禮樂而知朝廷君臣之禮其有秀異者¶
移鄉學于庠序庠序之異者移國學于少學諸侯嵗貢¶
少學之異者於天子學于太學命曰造士行同能偶則¶
别之以射然後爵命焉　漢紀武帝元朔元年十一月¶
詔曰進賢受上賞古之道也有司奏議曰古者諸侯貢¶
士壹適謂之好徳再適謂之賢賢三適謂之有功(注臣瓉曰)¶
(尚書大傳云)　儀禮古者五十而后爵　射義古者天子之¶
制諸侯嵗獻貢士於天子天子試之射宫(注嵗獻獻國事之書及計)¶
(偕物也三嵗而貢士舊説云見上)古者天子以射選諸侯卿大夫士(注選)¶
<pb:KR3k0032_WYG_114-5b>¶
(士者先考徳行乃後决之於射)　詩菁菁者莪樂育材也箋云人君教¶
學國人秀選俊造進士養之以漸至於官之(濟濟多士文王以寧)¶
¶
倬彼雲漢為章于天周王壽考遐不作人(鳶飛戾天魚躍于淵豈弟君子遐不作人)肆成人有徳小子　¶
¶
(有造古之人無斁譽髦斯士)藹藹王多吉士　　舜典敷奏以言明試以功¶
臯陶謨翕受敷施九徳咸事俊乂在官　益稷萬邦¶
黎獻共惟帝臣惟帝時舉敷納以言明庶以功車服¶
以庸¶
<pb:KR3k0032_WYG_114-6a>¶
¶
殷周鄉塾貢士　齊三選¶
¶
北史劉景安曰殷周以郷塾貢士　射義古天子制諸¶
侯嵗獻(獻國事之書及計偕物也)貢士於天子(三嵗而貢士舊說云見上)　尚書¶
大傳諸侯三年一貢士一適謂之好徳再適謂之賢賢¶
三適謂之有功賜以車服弓矢再賜以秬鬯三賜以虎¶
賁號曰命諸侯　後漢左雄傳古者諸侯嵗貢士進賢¶
受上賞非賢貶爵土升之司徒辨論其材　齊語正月¶
之朝鄉長復事君親問焉曰於子之鄉有居處好學慈¶
孝於父母聰慧質仁發聞於鄉里者有則以告又曰有¶
<pb:KR3k0032_WYG_114-6b>¶
拳勇股肱之力秀出於衆者有則以告鄉長退而修徳¶
進賢公親見之遂使役官令官長期書伐選其官之賢¶
者而用之公召與語訾相其質退問其鄉以觀其所能¶
升以為上卿之賛謂之三選(謂鄉長所進官長所選公所訾相也)¶
¶
漢舉賢良方正極諫　文學　親䇿賢良三道¶
¶
紀髙祖十一年二月詔曰賢士大夫有肯從我游者吾¶
能尊顯之其有意稱明徳者必身勸為之駕遣詣相國¶
<pb:KR3k0032_WYG_114-7a>¶
府書行義年　文帝二年十一月癸邜晦(日)食詔曰適¶
見於天其悉思朕之過失以啓告朕及舉賢良方正能¶
直言極諫者以正朕之不逮十五年九月詔諸侯王公¶
卿郡守舉賢良能直言極諫者上親䇿之傅納以言(晁錯)¶
(傳詔有司舉賢良文學士錯在選中上親䇿詔之曰惟十有五年九月壬子皇帝曰詔有司諸侯王三公九卿)¶
(及主郡吏各帥其志以選賢良明於國家之大體通於人事之終始及能直言極諫者各有人數二三大夫之)¶
(行當此三道大夫其上三道之要及永惟朕之不徳吏之不平政之不宣民之不寧四者之闕悉陳其志錯對)¶
(曰平陽侯臣窋等所選賢良太子家令臣錯云云對䇿者百餘人唯錯為髙苐遷中大夫注三道國體人事直)¶
(言也)　武帝建元元年冬十月詔丞相御史列侯中二千¶
<pb:KR3k0032_WYG_114-7b>¶
石二千石諸侯相舉賢良方正直言極諫之士丞相綰¶
奏所舉賢良或治申商韓非蘇張之言亂國政請皆罷¶
奏可　建元中上招賢良公卿言鄧先(馮唐為楚相武帝即位求賢良唐時年九十餘)嚴助郡舉賢良　¶
　百餘人帝善助對擢中大夫　轅固以賢良召(公孫弘傳帝初即位招賢良文學士弘年六十以賢良召為)¶
　博士(帝舉賢良文學之士前後百數董仲舒以賢良對䇿制曰郡國諸侯公選賢良修絜博習之士欲聞大)¶
(道之要至論之極復䇿之曰詳延特起之士今子大夫待詔百有餘人天子復冊之仲舒對䇿推明孔氏抑黜)¶
(百家立學校之官州郡舉茂材孝廉皆自仲舒發之)元光元年五月詔賢良曰賢¶
<pb:KR3k0032_WYG_114-8a>¶
良明於古今王事之體受䇿察問咸以書對著之于篇¶
於是董仲舒公孫弘等出焉(公孫弘傳元光五年復召賢良文學菑川國復推上)¶
(弘弘謝國人固推弘至太常上䇿詔諸儒制曰云云時對者百餘人太常奏弘第居下䇿奏櫂為第一)¶
昭帝始元元年閏月遣王平等五人持節行郡國舉賢¶
良問民所疾苦五年六月詔令三輔太常舉賢良各二¶
人郡國文學髙第各一人(魏相舉賢良對䇿髙第為茂陵令)王吉舉賢良為昌邑　¶
(中尉)六年二月詔有司問郡國所舉賢良文學民所疾苦¶
議罷鹽鐵榷酤(始元中賢良唐生文學萬生之徒六十餘人咸聚闕庭)　宣帝本¶
始元年四月庚午地震詔内郡國舉文學髙第各一人¶
<pb:KR3k0032_WYG_114-8b>¶
(内史舉温舒文學髙第遷右扶風丞)四年四月壬寅(地震)詔博問經學之士¶
令三輔太常内郡國舉賢良方正各一人地節三年三¶
月令内郡國舉賢良方正可親民者十月詔曰廼者九¶
月壬申地震有能箴朕過失及賢良方正直言極諫之¶
士以正不逮毋諱有司神爵四年四月令内郡舉賢良¶
可親民者各一人　元帝初元二年三月詔曰二月戊¶
午地震丞相御史中二千石舉茂才異等直言極諫之¶
<pb:KR3k0032_WYG_114-9a>¶
士(初元中王尊舉直言遷虢令)永光二年三月壬戌朔日食詔令内¶
郡國舉茂才異等賢良直言之士各一人(朱雲舉方正為槐里令光)¶
(禄勲匡衡舉孔光方正為諫大夫)　成帝建始二年二月詔三輔内郡¶
舉賢良方正各一人三年十二月戊申朔日食地震詔¶
丞相御史將軍列侯中二千石及内郡國舉賢良方正¶
能直言極諌之士詣公車(谷永傳建始三年冬太常劉慶忌舉永待詔公車對奏天)¶
(子特召見其夏皆令諸方正對䇿對者數十人永與杜欽為上第)杜欽傳合陽侯梁放舉欽　史丹舉班斿　¶
　對䇿(王音舉何武賢良方正對䇿拜為諫大夫)河平四年三月癸丑朔日食¶
舉淳厚有行能直言之士鴻嘉二年三月詔舉淳厚有¶
<pb:KR3k0032_WYG_114-9b>¶
行義能直言者元延元年七月詔以日食星隕公卿大¶
夫與内郡國舉方正能直言極諌者各一人北邉二十¶
二郡舉勇猛知兵法者各一人(何武為京兆尹坐舉方正召見槃辟雅拜左遷)¶
　(紅陽侯立舉陳咸對䇿拜光禄大夫翟方進奏咸不當蒙方正舉並劾立選舉不以實)太常舉房鳯方正　¶
¶
蕭由舉賢良為定陶令(鴻嘉中王嘉舉淳朴能直言召見宣室對政事得失遷大中大夫)平阿侯舉樓　¶
¶
(䕶方正為諫大夫)永始三年正月己夘晦日食舉淳樸遜順有¶
行義者各一人(譙玄詣公車對䇿髙苐拜為議郎)　哀帝建平元年二¶
<pb:KR3k0032_WYG_114-10a>¶
月舉孝弟淳厚能直言通政事可親民者各一人(扶陽)¶
(侯韋育舉杜鄴方正對䇿)賢良周䕶宋崇等對䇿　　平帝元始元年五月丁¶
巳朔日食詔公卿舉淳厚直言(太鴻臚左咸舉譙玄詣公車對策申屠剛)¶
(忠賢良方正對䇿)　後紀光武建武六年冬十月丁丑日食¶
勅公卿舉賢良方正各一人七年夏四月壬午日食¶
詔公卿司隷州牧舉賢良方正各一人　章帝建初¶
元年三月甲寅地震己巳詔太傅三公中二千石郡¶
國守相舉賢良方正能極諌之士各一人五年二月¶
庚辰日食詔舉直言極諌能舉過失者各一人(趙熹舉魯)¶
<pb:KR3k0032_WYG_114-10b>¶
　恭直言待詔公車(建初元年詔舉賢良方正大司農劉寛舉魯丕時對策百餘人維丕在髙第)衛尉　¶
　馬廖舉李育方正為議郎(太尉牟融舉江革賢良方正)司徒鮑昱舉鄭均直言不就將作大匠任隗　¶
　舉髙鳯直言到公車(魯恭為中牟令㑹詔百官舉賢良方正恭薦中牟名士王方召詣公車禮之與公)¶
(卿所舉同)　和帝永元六年三月丙寅詔三公中二千石¶
内郡守相舉賢良方正能直言極諌各一人(永元九年李法)¶
　應賢良方正對策除博士(郡及大司農舉戴封對䇿第一拜議郎)　安帝永初元年¶
三月癸酉日食詔公卿守相舉賢良方正有道術之士¶
<pb:KR3k0032_WYG_114-11a>¶
明政術達古今能正言極諌各一人五年閏三月戊¶
戌日食地震詔三公特進列侯中二千石郡守諸侯¶
舉賢良方正有道術達政化能直言極諌之士各一¶
人　公卿舉樊英方正有道(楊厚郎顗張楷周燮皆不就)蘇章安帝時舉賢良方正對䇿髙第為議　¶
(郎)　順帝延光四年九月京師大疫辛亥詔公卿守¶
相舉賢良方正直言極諌各一人陽嘉二年六月丁¶
丑地拆引公卿所舉純樸之士對策(李固馬融張衡)以固為第一　¶
漢安元年二月丙辰詔大將軍公卿舉賢良能探賾¶
索隐者各一人　冲帝建康元年九月地震庚戌詔¶
<pb:KR3k0032_WYG_114-11b>¶
舉賢良方正之士(䇿問以皇甫規對為上第拜郎中)杜喬房植舉荀淑對䇿　法真　¶
(舉賢不就)　　桓帝建和元年四月庚寅詔舉賢良方正¶
直言極諌三年六月庚子(同)永興二年二月癸夘舉¶
各一人(司徒种暠舉劉淑賢良方正對䇿為天下第一)延熹八年正月永康¶
元年五月皆以日食舉賢良方正(爰延舉賢良方正再遷為侍中)太　¶
　尉舉孔昱方正對䇿不合(夏馥舉直言陳蕃舉方正不就)荀爽舉賢良方正對䇿　張奐舉賢良對　¶
　䇿第一　延熹八年舉賢良方正(楊秉舉劉瑜對灾異八千餘言)趙典舉有道方正賀純三舉賢良　¶
<pb:KR3k0032_WYG_114-12a>¶
　不就(五行志注廣州先賢傳曰和帝時䇿問陰陽不和方正欎林養奮對)　靈帝¶
初(太尉黄瓊舉檀敷方正對䇿合時宜遷議郎)建寧二年舉有道之士謝弼對䇿拜郎中　¶
¶
孫期郡舉方正不就(桓曄舉有道方正許劭舉方正淳樸)董扶再舉賢良方正有道　¶
¶
　不就(胡廣舉劉矩賢良方正)張範以方正拜議郎　　前傳貢禹舉賢¶
良為河南令　疏受以賢良舉為太子家令¶
黄霸左馮翊宋畸舉霸賢良髙第擢揚州刺¶
史　朱邑舉賢良為大司農丞　蓋寛饒舉¶
方正對䇿髙第　周禮宰夫書其能者良者以告¶
于上注鄭司農云若今時舉孝亷賢良方正茂才異¶
<pb:KR3k0032_WYG_114-12b>¶
等¶
¶
漢射䇿　甲科令¶
¶
列傳蕭望之以射䇿甲科為郎注師古曰謂為難問¶
疑義書之於䇿量其大小署為甲乙之科列而置之¶
不使彰顯有欲射者隨其所取得而釋之以知優劣¶
射之言投射也對䇿者顯問以政事觀其文辭定髙¶
下也　匡衡以射䇿甲科不應令除為太常掌故注¶
<pb:KR3k0032_WYG_114-13a>¶
師古曰投射得甲科之䇿而所對之指不應令條是¶
不應甲科之令(史記禇先生曰匡衡數射䇿不中至九中丙科)　兒寛以射¶
策為掌故　馬宫翟方進何武王嘉並以射策甲科¶
為郎　房鳯以射策乙科為太子掌故(儒林)　召信¶
臣以明經甲科為郎(循吏)　揚雄解嘲鄉使上世之¶
士處乎今策非甲科行非孝亷舉非方正獨可抗䟽¶
時道是非髙得待詔下觸聞罷又安得青紫　儒林¶
傳平帝時嵗課甲科四十人為郎中乙科二十人為¶
太子舍人丙科四十人補文學掌故賛曰武帝設科¶
<pb:KR3k0032_WYG_114-13b>¶
射策　後傳張元光武時顔氏博士缺試䇿第一拜¶
博士　徐防永元十四年上䟽曰博士及甲乙策試¶
宜從其家章句開五十難以試之論語不宜射策詔¶
從防言　李廵以為博士試甲乙科争第髙下更相¶
告言乃刻石經争者用息　順帝紀陽嘉元年七月¶
丙辰増甲乙科貟各十人¶
¶
漢孝悌力田常貟　唐孝悌力田(見制舉)¶
¶
<pb:KR3k0032_WYG_114-14a>¶
紀髙帝二年二月舉民年五十以上能帥衆為善置¶
以為三老鄉一人擇一人為縣三老　恵帝四年正¶
月詔舉民孝弟力田者復其身　髙后元年二月初¶
置孝弟力田二千石者一人注師古曰特置孝弟力¶
田官而尊其秩欲以勸厲天下令各敦行務本　文¶
帝十二年三月詔曰孝悌天下之大順也力田為生¶
之本也三老衆民之師也亷吏民之表也朕甚嘉此¶
二三大夫之行令萬家之縣云無應令是吏舉賢之¶
道未備也其遣謁者勞賜三老孝者帛人五匹悌者¶
<pb:KR3k0032_WYG_114-14b>¶
力田二匹亷吏二百石以上率百石者三匹以户口¶
率置三老孝悌力田常貟令各率其意以道民(師古曰増)¶
(置其貟廣教化也)　武帝建元元年四月詔曰於郷里先耆艾¶
奉髙年古之道也民年九十以上復子孫(復孝敬謂此也)元¶
朔元年十一月詔曰旅耆老復孝敬(董仲舒傳制曰勸孝悌崇有徳)¶
元狩元年四月詔曰朕嘉孝弟力田其遣謁者存問¶
致賜賜縣三老孝者帛人五匹鄉三老弟者力田帛¶
<pb:KR3k0032_WYG_114-15a>¶
人三匹六年六月詔曰諭三老孝弟㠯為民師舉獨¶
行之君子徴詣行在所　宣帝地節三年十一月詔¶
曰傳曰孝弟仁之本其令郡國舉孝弟有行義聞於¶
鄉里者各一人四年二月詔曰導民以孝則天下順¶
元康元年三月賜三老孝弟力田帛(元帝初元五年四月永光二年)¶
　二月建昭五年三月賜帛(成帝建始元年二月賜錢帛三年三月賜爵二級綏和元年二月賜帛)¶
成帝陽朔四年正月詔曰洪範八政以食為先先帝¶
勸農薄其租稅寵其彊力令與孝弟同科　哀帝建¶
平元年二月詔舉孝弟　傳晁錯對䇿曰尊賜孝悌¶
<pb:KR3k0032_WYG_114-15b>¶
農民不租　馮唐以孝著為郎　文翁為蜀郡守學¶
官弟子髙者補郡縣吏次為孝弟力田　黄霸(神爵四年)¶
(四月)詔潁川孝弟有行義民三老力田皆以差賜爵¶
及帛五鳯三年張敞言宜令貴臣明飭長吏守¶
丞歸告二千石舉三老孝弟力田孝亷亷吏務得其¶
人　韓延壽守左馮翊民有昆弟訟田延壽曰三老¶
孝弟受其恥　薛宣頻陽令薛恭本縣孝者功次稍¶
<pb:KR3k0032_WYG_114-16a>¶
遷　嚴詡本以孝行為官拜為美俗使者¶
明帝中元二年四月丙辰賜三老孝悌力田爵人¶
三級注三者皆鄉官之名三老髙帝置孝悌力田¶
髙后置　章帝元和二年二月乙丑詔曰三老尊¶
年也孝弟淑行也力田勤勞也國家甚休之其賜¶
帛人一匹勉率農功¶
韓信家貧無行不得推擇為吏　陳湯匄貣無節¶
不為州里所稱舉茂才待遷司隷奏湯無循¶
行¶
<pb:KR3k0032_WYG_114-16b>¶
虞詡年十二縣舉順孫國相竒之　趙咨延熹元¶
年舉至孝有道遷博士　江革元和中天子思革¶
至行制詔齊相曰夫孝百行之冠衆善之始也縣¶
以見穀千斛賜巨孝¶
任子及博士弟子猶有課試之法力田孝亷止從察¶
舉猶有周人鄉遂之意¶
¶
漢舉孝亷　四科¶
¶
<pb:KR3k0032_WYG_114-17a>¶
紀文帝十二年賜孝悌廉吏帛(馮唐以孝著為郎中)　武帝元光¶
元年十一月初令郡國舉孝廉各一人(董仲舒對䇿請令諸侯郡守二)¶
(千石各擇吏民之賢者嵗貢各二人以給宿衛故州郡舉茂才孝廉皆自仲舒發之)猶有鄉舉里選諸侯貢　¶
　士之遺法(廉為已仕孝為未仕者)元朔元年冬十一月詔曰朕旅耆老¶
復孝敬選豪俊講文學稽參政事祈進民心深詔執事¶
興亷舉孝庶幾成風紹休聖緒夫十室之邑必有忠信¶
三人並行厥有我師今或闔郡而不薦一人是化不下¶
究而積行君子雍於上聞也其與中二千石禮官博士¶
議不舉者罪有司奏議曰不舉孝不奉詔當以不敬論¶
<pb:KR3k0032_WYG_114-17b>¶
不察廉不勝任也當免奏可(孝與廉待之有輕重故法有輕重)後漢陳忠曰孝　¶
(廉之貢發於孝武)　宣帝地節三年十一月詔令郡國舉孝弟¶
有行義聞於鄉里者各一人　傳張敞奏明飭長吏舉¶
孝廉廉吏務得其人　孟喜王吉京房蓋寛饒王駿師¶
丹杜鄴鮑宣馮譚逡並以孝廉為郎龔勝為郡吏三¶
舉孝廉　路温舒劉輔舉孝廉為丞令　劉茂察孝廉¶
再遷五原屬國侯　後紀章帝建初元年三月詔曰鄉¶
<pb:KR3k0032_WYG_114-18a>¶
舉里選必累功勞今刺史守相不明真偽茂才孝亷¶
嵗以百數既非能顯而當授之政事甚無謂也前世¶
舉人貢士或起甽畝不繫閥閲其令太傅三公二千¶
石舉賢良方正直言極諌之士各一人夏五月辛酉¶
初舉孝亷郎中寛博有謀任典城者以補長相　和¶
帝永元七年四月詔曰舊典因孝亷之舉以求其人¶
云云悉以所選郎出補長相十三年十一月丙辰詔¶
幽幷涼州户口率少邉役衆劇良吏進仕路狹撫接¶
夷狄以人為本其令縁邉郡口十萬以上嵗舉孝亷¶
<pb:KR3k0032_WYG_114-18b>¶
一人不滿十萬二嵗一人五萬以下三嵗一人(從丁鴻劉)¶
　芳之請也(孝亷之始得也人務本行其終失也計口繆舉)　安帝永初二年九¶
月庚子詔王主官屬墨綬下至郎謁者其經明任博¶
士居鄉里有亷清孝順之稱才任理人者國相嵗移¶
名與計偕上尚書公府通調令得外補元初六年二¶
月地震壬子詔選孝亷郎寛博有謀清白行髙者五¶
十人補令長丞尉　順帝即位十二月甲申令郡國¶
<pb:KR3k0032_WYG_114-19a>¶
守相視事未滿嵗者一切得舉孝亷吏(注漢法視事滿嵗乃得舉)¶
陽嘉元年十一月辛夘初令郡國舉孝廉限年四十¶
以上諸生通章句文吏能牋奏乃得進選其有茂才¶
異行若顔淵子竒不拘年齒閏月丁亥令諸以詔除¶
為郎年四十以上課試如孝亷科者得參亷選嵗舉¶
一人　桓帝本初元年七月丙戌詔曰孝亷亷素皆當¶
典城宰民禁姦舉善興化之本其令秩滿百石十嵗¶
以上有殊才異行迺得參選杜絶邪偽請託之原令¶
亷白守道者得信其操　百官志凡郡國嵗盡遣吏¶
<pb:KR3k0032_WYG_114-19b>¶
上計并舉孝亷郡口二十萬舉一人　列傳丁鴻時¶
大郡口五六十萬舉孝亷二人小郡二十萬并有蠻¶
夷者亦舉二人帝以為不均下公卿㑹議鴻與司空¶
劉防上言自今郡國率二十萬口嵗舉孝廉一人四¶
十萬二人至百二十萬六人不滿二十萬二嵗一人¶
不滿十萬三嵗一人從之　樊儵永平元年上言郡¶
國舉孝亷率取年少能報恩耆宿大賢多見廢棄宜¶
<pb:KR3k0032_WYG_114-20a>¶
勅郡國簡用良俊顯宗從之　左雄陽嘉元年太學¶
新成雄上言郡國孝亷古之貢士出則宰民宣協風¶
教孔子曰四十而不惑禮稱强仕請自今孝亷年不¶
滿四十不得察舉皆先詣公府諸生試家法文吏課¶
牋奏副之端門練其虚實以觀異能若有茂才異行¶
自可不拘年齒帝從之(胡廣駁曰可宣下百官參其同異帝卒用雄奏)於是¶
頒下郡國明年有廣陵孝廉徐淑年未及舉臺郎疑¶
而詰之對曰詔書有如顔回子竒不拘年齒雄詰之¶
曰顔回聞一知十孝亷聞一知幾淑無以對乃遣還¶
<pb:KR3k0032_WYG_114-20b>¶
郡於是濟隂大守胡廣等十餘人皆坐繆舉免黜唯¶
汝南陳蕃潁川李膺下邳陳球等三十餘人得拜郎¶
中自是牧守畏慄莫敢輕舉迄于永嘉察選清平多¶
得其人張衡為太史令陽嘉二年六月對䇿自初舉¶
孝亷迄今二百嵗皆先孝行行有餘力始學文法辛¶
夘詔書一以能誦章句結奏案為限雖有至孝不當¶
其科所謂捐本而求末者也黄瓊為尚書令以雄前¶
<pb:KR3k0032_WYG_114-21a>¶
所上孝亷之選專用儒學文吏於取士之義猶有所¶
遺乃増孝廉及能從政者為四科(通鑑漢安二年)亷作悌　又雄¶
前議舉吏先試之於公府又覆之於端門後尚書張¶
盛奏除此科瓊復上言覆試之作將以覆實虚濫不¶
宜改革帝乃止論曰漢初詔舉賢良方正州郡察孝¶
亷秀才斯亦貢士之方也(百官志注决録注云故事尚書郎以令史久缺補之)¶
(世祖始改用孝亷為郎以丁邯補焉邯稱病不就詔問實病羞為郎乎對曰臣實不病耻以孝亷為令史)¶
(耳世祖怒杖之數十詔問欲為郎否對曰能殺臣者陛下不能為郎者臣詔遣出竟不為郎)中興¶
以後復増敦朴有道賢能直言獨行髙節質直清白¶
<pb:KR3k0032_WYG_114-21b>¶
敦厚之屬榮路既廣觖望難裁自是竊名偽服浸以¶
流競權門貴仕請謁繁興自左雄任事限年試才雖¶
頗有不察固亦因識時宜而黄瓊胡廣張衡崔瑗之¶
徒泥滯舊方互相詭駁循名者屈其短筭實者挺¶
其効故雄在尚書天下不敢妄選十餘年間稱為得¶
人　胡廣順帝時尚書令左雄議改察舉之制廣與¶
尚書郭䖍史敞上書駁之不從　周防韋彪包咸陳¶
<pb:KR3k0032_WYG_114-22a>¶
龜唐檀杜根髙彪(郡舉孝廉試經第一)舉為郎中江革鍾興楊仁¶
張元崔琦徐防桓彬桓典舉為郎周嘉雷義舉為尚書¶
侍郎謝夷吾第五訪劉寵劉梁劉陶舉為令長劉平鍾¶
離意第五倫董鈞宋意鄭弘袁安曹褒魏霸張敏程曽¶
周磐(誦詩至汝墳之卒章乃觧韋帶就孝亷舉)張霸周章許荆龐參葛龔左¶
雄王龔李郃陳禪陳蕃杜喬李膺朱穆陳球劉祐宗慈¶
檀敷羊陟賈彪延篤吳祐范滂尹勲劉矩孟嘗王脩荀¶
彧陳重應劭許慎服䖍傅燮臧洪皆舉孝廉　法雄察¶
胡廣孝廉到京師試以章奏安帝以為天下第一　江¶
<pb:KR3k0032_WYG_114-22b>¶
革永平中舉孝廉為郎元和中天子思革至行制詔齊¶
相曰夫孝百行之冠衆善之始也國家每推志士未嘗¶
不及革　种暠始為縣門下史河南尹田歆謂王諶曰¶
今當舉六孝廉多得貴戚書命不宜相違欲自用一名¶
士以報國家諶見暠異之白歆曰得孝廉矣近洛陽門¶
下史也　舉孝廉不就者劉昆趙孝淳于恭張衡周燮¶
蔡順戴良張綱黄憲种岱孔季彦周勰頴容王烈王暢¶
<pb:KR3k0032_WYG_114-23a>¶
楊彪桓曄趙咨向栩而四察孝廉皆不應者徐穉也¶
禮宰夫注若今舉孝廉賢良方正茂才異等䟽孝廉謂¶
孝弟廉絜賢良即良者謂有賢行而良善也方正方幅¶
正直者茂才漢光武諱秀時號為茂才即能者也云異¶
等者四科不同等級各異故云異等　鄉大夫注變舉¶
言興者謂合衆而尊寵之疏文王世子云或以事舉或¶
以言揚故今貢人皆稱舉　魏志黄初二年正月乙亥¶
初令郡國口滿十萬者嵗察孝廉一人其有秀異無拘¶
户口　華歆傳三府議舉孝廉本以徳行不復限以試¶
<pb:KR3k0032_WYG_114-23b>¶
經歆以為恐學業從此而廢　通典魏黄初三年(正月)¶
(庚午)始除漢限年之制令郡國所選勿拘老幼儒通經¶
術吏逹文法到皆試用(晉袁宏曰古者四十而仕非謂仕必是年也舉其大限耳顔淵)¶
(子竒曠代一有而欲以斯為格不亦偏乎)¶
¶
漢察廉¶
¶
紀文帝十二年詔廉吏民之表也朕甚嘉此二三大夫¶
之行今萬家之縣云無應令詔賜三老孝悌廉吏帛有¶
<pb:KR3k0032_WYG_114-24a>¶
差　景帝後元二年五月詔其唯廉士寡欲易足今訾¶
筭十㠯上廼得官廉士筭不必衆云云訾筭四得官亡¶
令廉士久失職　宣帝黄龍元年夏四月詔曰舉廉吏¶
欲得其真也六百石位大夫毋得舉　平帝元始元年¶
正月令宗室其為吏舉廉佐史補四百石　傳趙廣漢¶
為平準令察廉為陽翟令朱博以太常掾察廉補安陵¶
丞薛宣以大司農斗食屬察廉補不其丞光禄勲于永¶
除王嘉為掾察廉為南陵丞復察廉為長陵尉馮逡太¶
常察孝廉為郎平當以大鴻臚文學察廉為順陽長(此九)¶
<pb:KR3k0032_WYG_114-24b>¶
(卿察廉也)御史大夫魏相除蕭望之為屬察廉為治禮丞班¶
彪察司徒廉為望都長(此三公察廉也)黄霸察補河東均輸長¶
復察廉為河南太守丞王尊以幽州刺史從事察廉補¶
鹽官長尹賞以郡吏察廉為樓煩長瑯邪守趙貢察薛¶
宣廉遷都尉丞尹翁歸以督郵舉廉為緱氏尉弘農都¶
尉張敞以太守卒史察廉為甘泉倉長嚴延年察獄史¶
廉坐選舉不實貶秩(此郡國察廉也)池陽令舉廉吏獄掾王立¶
<pb:KR3k0032_WYG_114-25a>¶
(此縣道察廉也)韓安國所推舉皆廉士賢於已者於梁舉壺遂¶
臧固　張敞奏宜明飭長吏舉孝廉廉吏務得其人(天子)¶
(召上計吏使侍中臨飭)　光武詔三公中二千石嵗察廉吏一人¶
凡郡國守相視事未滿嵗不得察㢘以未久不周知¶
也¶
¶
漢舉茂才　建武詔書¶
¶
紀武帝元封五年名臣文武欲盡詔曰跅弛之士在御¶
之而已令州郡察吏民有茂才異等可為將相及使絶¶
國者(注應劭曰舊言秀才避光武諱)傅子曰元封五年舉秀才　　宣帝元康四年¶
<pb:KR3k0032_WYG_114-25b>¶
正月遣太中大夫彊等十二人循行天下存問寡衆覽¶
觀風俗察吏治得失舉茂才異倫之士　元帝初元二¶
年三月詔舉茂才異等直言極諌之士(陳湯)元光元年¶
三月壬戌朔詔郡國舉茂才異等賢良直言之士各一¶
人(薛宣)建昭四年夏四月詔舉茂才特立之士　漢官¶
目錄建武十二年八月乙未詔書三公舉茂才各一人¶
廉吏各二人光禄嵗舉茂才四行各一人察廉吏三人¶
<pb:KR3k0032_WYG_114-26a>¶
中二千石嵗察廉吏各一人廷尉大司農各二人將兵¶
將軍嵗察廉吏各二人監察御史司隷州牧嵗舉茂才¶
各一人　列傳董仲舒對䇿推明孔氏立學校之官州¶
郡舉茂才孝廉皆自仲舒發之　陳湯得大官獻食丞¶
元帝詔列侯舉茂才張勃舉湯湯有罪勃坐削户二百¶
　薛宣幽州刺史舉茂才　馮逡光祿勲舉茂才　龔¶
勝州舉茂才為重泉令　趙廣漢舉茂才　賈捐之薦¶
楊興曰明詔舉茂才列侯以為首　蕭咸為丞相史尹¶
賞為樓煩長舉茂才　師丹建始中州舉茂才復補博¶
<pb:KR3k0032_WYG_114-26b>¶
士　後傳牟融以司徒茂才為豐令　班彪舉司隷茂¶
才拜徐令　王渙舉茂才除温令　孟嘗䇿孝廉舉茂¶
才拜徐令　玉堂舉光祿茂才　楊震周舉崔瑗應奉¶
皇甫嵩葛龔陳重皆舉茂才　种岱桓曄趙典楊彪¶
舉茂才不就　徐穉三舉茂才不就　張儉舉茂才¶
以刺史非人不起　黄琬傳稍遷五官中郎將時陳¶
蕃為光祿勲數議事舊制光禄舉三署郎以髙功久¶
<pb:KR3k0032_WYG_114-27a>¶
次才徳尤異者為茂才四行然權富子弟多得舉而¶
貧約守志者見遺京師謡曰欲得不能光禄茂才於¶
是琬蕃同心顯用志士平原劉醇河東朱山蜀郡殷¶
參等並以才行蒙舉　周禮鄉大夫興賢者能者注¶
鄭司農云興賢者若今之舉孝亷興能者若今舉茂¶
才¶
¶
漢察舉¶
¶
丈翁傳通春秋以郡縣吏察舉為蜀守蜀生皆成就以¶
為右職用次察舉官有至郡守刺史者¶
<pb:KR3k0032_WYG_114-27b>¶
¶
漢計偕(貢舉簿)¶
¶
紀武帝元光五年八月徵吏民有明當世之務習先聖¶
之術者縣次給食令與計偕注師古曰計者上計簿使¶
也令所徵之人與上計者俱來後世誤謂上計為計偕¶
闞駰妄解云秦漢謂諸侯朝使曰計偕偕次也晉代有¶
計偕簿又改偕為階失之逺(又見功令)　後紀明帝永平九¶
年四月甲辰令司隷部刺史嵗上墨綬長吏視事三嵗¶
<pb:KR3k0032_WYG_114-28a>¶
以上治狀尤異者各一人與計偕上注與計吏俱上¶
和帝永元十四年初復郡國上計補郎官注武帝令郡¶
國舉孝廉各一人與計偕拜為郎中中廢今復之　安¶
帝永初二年九月庚子詔王官屬墨綬下至郎謁者其¶
經明任博士居鄉里有廉清孝順之稱才任理人者國¶
相嵗移名與計偕上尚書公府通調令得外補　禮記¶
射義諸侯嵗獻貢士於天子注嵗獻獻國事之書及計¶
偕物也三嵗而貢士舊説云大國三人次國二人小國¶
一人䟽漢時謂郡國送文書之使為計吏其貢獻之物¶
<pb:KR3k0032_WYG_114-28b>¶
與計吏俱來故謂之計偕物　漢舊儀御史大夫敕上¶
計丞長史曰郡國有茂才不顯者言　續志郡國嵗盡¶
遣吏上計并舉孝廉郡口二十萬舉一人(上計今計吏也前書音義)¶
(曰舊制使郡丞奉嵗計)　郡國志注案今計偕簿　朱買臣随上¶
計吏上書　文翁買蜀刀布齎計吏遺博士　黄霸召¶
上計吏使侍中臨飭　范式長沙上計掾到京師上書¶
表式行狀三府並辟　劉翊皇甫規舉上計掾　王逸¶
<pb:KR3k0032_WYG_114-29a>¶
元初中舉上計吏為校書郎　度尚為郡上計吏拜郎¶
中　許靖舉計吏　龐參為太尉時當㑹茂才孝廉參¶
以被奏稱疾不得㑹上計掾廣漢段恭因會上䟽　楊¶
秉桓帝時郡國計吏多留拜為郎秉上言三舍見郎七¶
百餘人自此計吏無復留拜者　趙壹光和元年舉郡¶
上計　光和三年帝問刺史計吏以征討方畧漢中上¶
計程包對云　韋誕建安中為郡上計吏拜郎中　吳¶
志注志林曰案㑹稽貢舉簿建安十二年至十三年闕¶
無舉者¶
<pb:KR3k0032_WYG_114-29b>¶
¶
漢博士弟子貟　功令　太常品式¶
¶
武紀元朔五年夏六月詔太常其議予博士弟子崇鄉¶
黨之化㠯厲賢材焉丞相弘請為博士置弟子貟學者¶
益廣　儒林傳公孫弘為學官悼道之鬰滯廼請白丞¶
相御史言制曰盖聞導民以禮風之以樂婚姻者居室¶
之大倫也今禮廢樂亡朕甚愍焉故詳延天下方聞之¶
士咸登諸朝(立學校之官自仲舒發之)其令禮官勸學講議洽聞舉¶
<pb:KR3k0032_WYG_114-30a>¶
遺興禮以為天下先太常議興博士弟子崇郷里之化¶
以厲賢材焉(師古曰自此以上弘所引詔文)謹與太常臧博士平等議¶
曰聞三代之道鄉里有教夏曰校殷曰序周曰庠其勸¶
善也顯之朝廷其懲惡也加之刑罰故教化之行也建¶
首善自京師始繇内及外今陛下昭至徳開大明配天¶
地本人倫勸學興禮崇化厲賢以風四方太平之原也¶
古者政教未洽不備其禮請因舊官而興焉為博士官¶
置弟子五十人復其身太常擇民年十八以上儀狀端¶
正者補博士弟子　皆太常所補也(詔書既曰崇鄉黨之化則太常所補不過取諸闗中而已)¶
<pb:KR3k0032_WYG_114-30b>¶
郡國縣官有好文學敬長上肅政教順鄉里出入不悖¶
所聞令相長丞上屬所二千石謹察可者常與計偕詣¶
太常得受業如弟子(此郡國所擇也)一嵗皆輙試(一作課)能通一¶
藝以上補文學掌故缺其髙第可以為郎中者太常籍¶
奏即有秀才異等輙以名聞其不事學若下材及不能¶
通一藝輙罷之而請諸能稱者臣謹案詔書律令下者¶
明天人之際通古今之誼文章爾雅訓辭深厚恩施甚¶
<pb:KR3k0032_WYG_114-31a>¶
美小吏淺聞弗能究宣亡以明布諭下以治禮掌故以¶
文學禮義為官遷留滯請選擇其秩比二百石以上及¶
吏百石通一藝以上補左右内史大行卒史(注師古曰左右内史)¶
(後為左馮翊右扶風大行令後為大鴻臚)比百石以下補郡太守卒史皆各¶
二人邉郡一人先用誦多者不足擇掌故以補中二千¶
石屬文學掌故補郡屬備員請著功令(師古曰新立此條請以著於功)¶
(令功令篇名若今選舉令)他如律令制可自此以來公卿大夫士吏¶
彬彬多文學之士矣昭帝時舉賢良文學増博士弟子¶
員滿百人宣帝末増倍之元帝好儒能通一經者皆復¶
<pb:KR3k0032_WYG_114-31b>¶
數年間以用度不足更為設員千人郡國置五經百石¶
卒史(初元五年罷博士弟子毋置員以廣學者永光三年冬復博士弟子員)成帝末或言¶
孔子布衣養徒三千人今天子太學弟子少於是増弟¶
子員三千人嵗餘復如故賛曰自武帝立五經博士開¶
弟子員設科射䇿勸以官祿訖於元始百有餘年傳業¶
浸盛一經説至百餘萬言大師衆至千餘人王式傳唐¶
生禇生應博士弟子選詣博士摳衣登堂頌禮甚嚴試¶
<pb:KR3k0032_WYG_114-32a>¶
誦説有法諸博士問何師對曰事式共薦式為博士¶
列傳文翁選郡縣小吏十餘人遣詣京師受業博士(循吏)¶
　終軍選為博士弟子至府受遣　兒寛㠯郡國選詣¶
博士受業孔安國　張湯請博士弟子治尚書春秋補¶
廷尉史　蕭望之㠯令詣太常受業(即功令)　杜業為太¶
常選舉不實免　何武詣博士受業　鮑宣下廷尉獄¶
博士弟子王咸舉幡大學下曰救鮑司隷者㑹此下¶
息夫躬為博士弟子受春秋　表山陽侯張當居元朔¶
五年坐為太常擇博士弟子不以實免(史記擇作程)　後傳¶
<pb:KR3k0032_WYG_114-32b>¶
伏湛成帝時以父任為博士弟子　伏恭太常試經第¶
一拜博士　史記太史公曰余讀功令至於廣厲學官¶
之路未嘗不廢書而嘆也大事記前此博士雖以經授¶
徒而無考察試用之法至是官為置弟子員所謂興太¶
學也　通典後漢本初元年詔大將軍以下至六百石¶
悉遣子弟就學建和初詔諸學生課試補官永壽二年¶
課試補郎舍人建安中侍中鮑衡奏公卿至六百石子¶
<pb:KR3k0032_WYG_114-33a>¶
弟為郎舍人皆聼詣博士受業其髙才秀達學通一藝¶
太常為作品式從之¶
¶
漢博士選三科¶
¶
孔光傳成帝時博士選三科髙為尚書次為刺史其不¶
通政事以久次補諸侯大傅光以髙第為尚書觀故事¶
品式數嵗明習漢制及法令上信任之　成紀陽朔二¶
年九月詔儒林之官四海淵源宜皆明於古今温故知¶
新通逹國體故謂之博士丞相御史其與中二千石二¶
千石雜舉可充博士位者　後官志太常每選試博士¶
<pb:KR3k0032_WYG_114-33b>¶
奏其能否　後傳蔡茂哀平間召試博士對策陳灾異¶
以髙第擢拜議郎　翟酺安帝時尚書有缺詔將大夫¶
六百石以上試對政事天文道術以髙第補之酺對第¶
一　王暢時政事多歸尚書特詔三公令高選庸能¶
漢舊儀漢刺史察六條舉民有茂材移名丞相丞相考¶
召取三科明經一科明律令一科能治劇一科各一人¶
魏明帝太和二年六月詔髙選博士才任侍中常侍者¶
<pb:KR3k0032_WYG_114-34a>¶
¶
漢光祿四行¶
¶
紀元帝永平元年二月詔丞相御史舉質樸敦厚遜¶
讓有行者光祿嵗以此科第郎從官嵗舉二人注師¶
古曰始令丞相御史舉此四科人擢用之而見在郎¶
及從官又令光祿每嵗依此例考校定其第髙下用¶
知其人賢否(何武為郎光禄勲舉四行遷鄠令師古注永光元年)匡衡為光禄勲舉王駿　¶
(有專對才孔光方正)　成帝河平四年三月舉淳厚有行能直¶
言之士鴻嘉二年三月詔舉敦厚有行義能直言者¶
冀聞嘉謀匡朕之不逮(王嘉鴻嘉中舉敦朴能直言召見宣室)永始三¶
<pb:KR3k0032_WYG_114-34b>¶
年正月日食詔遣太中大夫嘉等循行天下與部刺¶
史舉淳樸遜讓有行義者各一人(譙玄舉淳樸行義對䇿髙第拜議郎)¶
　哀帝建平元年二月詔舉孝悌敦厚　平帝元始¶
元年五月丁未朔日食舉敦厚能直言者各一人(大鴻)¶
(臚左咸舉譙玄詣公車對䇿)　後紀光武建武十二年八月乙未¶
詔光禄嵗舉郎茂才四行各一人(漢官目録見百官志注)通典　¶
安帝元初六年二月壬子詔光禄勲與中郎將選孝¶
<pb:KR3k0032_WYG_114-35a>¶
亷郎寛博有謀清白行髙者五十人　後傳吳祐以¶
光祿四行遷膠東侯相注漢官儀曰敦厚質樸遜讓¶
節儉也　范滂舉孝亷光祿四行　李固陽嘉二年¶
公卿舉固對䇿(續漢書曰詔公卿舉敦樸之士衛尉賈建舉固)六月丁丑李固馬融張　¶
(衡對䇿以固為第一)舊任三府選令史光禄試尚書郎時皆特¶
拜不復選試固言選舉可歸有司復與光禄勲劉宣¶
上言選舉牧守多非其人　馬融舉敦樸召詣公車¶
對䇿於北宫端門拜議郎　張儉舉敦樸公車特徵¶
拜少府　杜林建武十一年為光禄勲選舉稱平¶
<pb:KR3k0032_WYG_114-35b>¶
魯恭遷光禄勲選舉稱平　陳忠為尚書舉光禄¶
郎周興孝友之行清厲之志　陳蕃延熹六年為光¶
禄勲與五官中郎將黄琬共典選舉不偏權富　黄¶
琬舊制光禄舉三舍郎以髙第久次才徳尤異者為¶
茂才四行琬與蕃同心顯用志士　志光禄勲卿一¶
人典謁署郎更直執㦸宿衛門户考其徳行而進退¶
之　爰盎為中郎將徙張釋之謁者則郎之進退¶
<pb:KR3k0032_WYG_114-36a>¶
將調之也爰盎調隴西都尉則將之進退光禄¶
勲調之也　周宫正以時比宫中之官府稽其¶
功緒糾其徳行宫伯掌王宫之士庶子行其秩¶
序¶
¶
漢辟士四科　建武詔書¶
¶
和紀注漢官儀曰建初八年十二月己未詔書辟士四¶
科一曰徳行髙妙志節清白二曰學通(一作經明)行修經中¶
(一作能任)博士三曰明逹文法(一作曉法律)足以决疑能案章覆¶
問文中(一作任)御史四曰剛毅多畧遭事不惑明足以照¶
<pb:KR3k0032_WYG_114-36b>¶
奸勇足以决斷才任三輔令皆存孝悌清公之行(文選注云)¶
(三輔劇縣令)自今以後審四科辟召務盡實校試以職考選¶
有非人不習曹事正舉者故不以實法　百官志太尉¶
長史署諸曹事掾史屬二十四人注漢官儀曰世祖詔¶
方今選舉賢佞朱紫錯用丞相故事四科取士(同和紀注)漢¶
官目録曰建武十二年八月乙未詔書三公舉茂材各¶
一人廉吏各二人光禄嵗舉茂材四行各一人察廉吏¶
<pb:KR3k0032_WYG_114-37a>¶
三人中二千石嵗察吏各一人廷尉大司農各二人¶
將兵將軍嵗察亷吏各二人監察御史司隷州牧嵗¶
舉茂才各一人漢舊儀故事丞相設四科之辟以博¶
選異徳為上稱量不宜者還故官第一補西曹南閤¶
祭酒二科補議曹三科補四辭八奏四科補賊决胡¶
廣曰漢武丞相設四科之辟徳行髙妙為第一補南¶
閤祭酒　文選永明䇿秀才文注崔寔政論云詔書¶
故事三公辟召以四科取士一曰徳行志節二曰經¶
(學)通行修三曰明曉法令四曰剛毅多畧才任三輔¶
<pb:KR3k0032_WYG_114-37b>¶
劇縣令　通典元光元年舉賢良董仲舒請令諸侯¶
列卿郡守二千石嵗貢各二人以給宿衛於是令郡¶
國舉孝亷各一人又制郡國口二十萬以上嵗察一¶
人四十萬以上二人六十萬三人八十萬四人百萬¶
五人百二十萬六人不滿二十萬二嵗一人不滿十¶
萬三嵗一人限以四科一曰徳行(云云同漢官儀)章帝建初¶
元年(紀二月己巳是年正月詔二千石謹選舉)鄉舉里選必累功勞今刺¶
<pb:KR3k0032_WYG_114-38a>¶
史守相不明真偽茂才孝亷嵗以百數既非能顯而¶
當授之政事甚無謂也始復用前漢丞相故事以四¶
科辟士凡所舉事先試之以職乃得充選注元光初¶
武帝因董仲舒之言立制故事在丞相府今復用¶
之第一科補西曹南閤祭酒　云云同漢舊儀(案四科取士通典以為元光)¶
(和紀注作建初官志注作世祖未知孰是)後黄瓊以孝亷用儒學文吏猶¶
有遺乃奏増孝悌及能從政者為四科(非前四科比)　紀¶
章帝建初五年五月辛亥詔曰朕思遟直士側席異¶
聞其先至者欲置左右建武詔書又曰堯試臣以職¶
<pb:KR3k0032_WYG_114-38b>¶
不直以言語筆札今外官多曠並可補任　和帝永¶
元五年三月戊子詔曰選舉良才為政之本科别行¶
能必由鄉曲郡國舉吏先帝明敕在所令試之以職¶
乃得充選宣布以來出入九年二千石曽不奉命(注引)¶
(漢官儀見上)　志漢官曰太常貟吏八十五人其十二人¶
四科光禄勲貟吏四十四人其十人四科衛尉貟吏¶
四十一人其九人四科太僕貟吏七十人其七人四¶
<pb:KR3k0032_WYG_114-39a>¶
科廷尉貟吏百四十人其十一人四科大鴻臚貟吏¶
五十五人其六人四科治禮郎四十七人其四人四¶
科宗正貟吏四十一人其六人四科大司農貟吏百¶
六十四人其十八人四科少府員吏三十四人¶
其一人四科執金吾員吏二十九人其十人四¶
科(漢官儀博士舉狀曰行應四科經任博士書其板舉主保之)　御史大夫¶
貢禹除諸葛豐為屬張忠辟孫寳魏相除蕭望¶
之為屬大司馬王商辟鮑宣薦為議郎大司空¶
何武除宣西曹掾此以徳行志節舉者也御史大夫¶
<pb:KR3k0032_WYG_114-39b>¶
蕭望之除薛廣徳為屬大司馬史髙辟匡衡為議曹¶
史丞相方進除李尋為史大司馬根奏房鳯補長史¶
王商位特進得舉吏除杜鄴主簿此以經學舉者也¶
張湯為寗成掾以無害言大府丞相武安侯召湯為¶
史薦補侍御史廷尉湯召兒寛為掾廷尉光請路温¶
舒署奏曹掾嚴延年除御史掾鄭賓以明律令為御¶
史薛宣以明習文法補御史中丞此以文法舉者也¶
<pb:KR3k0032_WYG_114-40a>¶
大將軍鳯薦薛宣為長安令請王尊補軍中司馬大司¶
空武舉何並能治劇為長陵令左馮翊宣舉尹賞能治¶
劇為頻陽令大司徒馬宫舉陳遵能治三輔劇縣拜郁¶
夷令原渉為大司徒史舉能治三輔為谷口令此以才¶
畧舉者也¶
四科以徳行志節辟者若司徒侯霸辟閔仲叔鍾離意¶
楊震辟杜喬胡廣辟李膺杜宻大司馬吳漢辟王良周¶
澤辟大司馬府為議曹祭酒太尉楊賜辟趙咨宋田辟¶
何敞驃騎將軍蒼開東閤延賢俊辟荀恁朱暉等大將¶
<pb:KR3k0032_WYG_114-40b>¶
軍隲辟楊震太尉府辟趙孝范冉司徒府辟陳重其三¶
府更辟不應者楊倫三公辟不就者髙獲五府連辟不¶
應者黄瓊張楷李固劉淑荀爽徐穉五辟宰府不應宗¶
慈鐘皓九辟公府不就而陳寔紀諶公府同辟羔鴈成¶
羣以經行辟者如周榮董鈞桓榮皆辟於司徒牟長陳¶
元尹敏鄭衆皆辟於司空周防任安皆辟於太尉東平¶
王蒼辟吳良為西曹薦其學通師法經任博士行中表¶
<pb:KR3k0032_WYG_114-41a>¶
儀以為議郎太傅趙熹辟魯恭以文法辟者衛颯舉能¶
案劇為侍御史郭躬以明法律辟公府司徒鮑昱辟陳¶
寵為辭曹司徒桓虞辟李恂拜侍御史劉愷舉陳忠明¶
習法律宜備機宻司隷鮑永辟鮑恢都官從事張綱王¶
允桓典楊球辟司徒府髙第种暠羊陟辟太尉府髙第¶
朱穆辟大將軍髙第並為御史以才畧辟者李善以能¶
治劇守日南袁安以能治劇守楚郡韋義舉治劇為廣¶
都長法雄舉治劇為平氏長王堂以治劇為巴郡守陳¶
寔以理劇為聞喜長賈琮以能吏為交阯刺史皆公府¶
<pb:KR3k0032_WYG_114-41b>¶
辟舉(劇令伏恭細陽令陳重及魯恭繆彤皆舉尤異)　刺史所辟若王充陳禪¶
州辟治中從事周景辟陳蕃别駕從事(豫州刺史王允辟荀爽孔融為)¶
(從事)　太守所辟若韓崇召蔡順為東閤祭酒劉授召¶
黄香為門下孝子梁湛召繆彤為決曹掾　縣令所¶
辟若外黄令以爰延為廷掾范丹為功曹考城令以¶
仇覽為主簿　張酺曰三府辟史多非其人(司隷校尉晏祖)¶
(奏令三府各案其掾)¶
<pb:KR3k0032_WYG_114-42a>¶
¶
漢舉獨行　有道　至孝¶
¶
武紀元狩六年六月詔舉獨行之君子徵詣行在所朕¶
甚喜賢者樂知其人士有特招使者之任也(遣博士大夫循行天下)¶
　後逸民傳光武側席幽人求之若不及旌帛蒲車之¶
所招賁相望於岩中薛方逢萌聘而不肯至嚴光周黨¶
王霸至而不能屈所謂舉逸民而天下歸心肅宗亦禮¶
鄭均召髙鳳以成其節　方術傳郭憲光武求有道之人¶
徵拜博士　李南舉有道不行　紀(兼列傳)安帝建光元¶
年三月尚書陳忠薦隐逸及直道之士周爕杜根等四¶
<pb:KR3k0032_WYG_114-42b>¶
月令公卿下至郡國守相各舉有道之士一人詔拜有¶
道髙第士施延為侍中　桓帝元嘉元年十一月辛巳¶
地震詔公卿郡國舉至孝獨行之士涿郡舉崔寔詣公¶
車不對䇿延熹元年大司農舉趙咨至孝有道遷博士¶
九年正月辛亥朔日食詔公卿校尉郡國舉至孝太常¶
趙典舉荀爽至孝對䇿　靈帝建寧元年五月丁未朔¶
日食詔公卿及郡國守相舉有道之士各一人二年舉¶
<pb:KR3k0032_WYG_114-43a>¶
謝弼對䇿除郎中　樊英楊厚郎顗荀爽宗慈郭泰申¶
屠蟠趙曄舉有道不就　侯瑾張芝公車有道徵不到¶
　徐穉四舉有道不就　周磐以有道特徵　唐髙適¶
舉有道科　李白州舉有道不應¶
¶
漢舉將帥　勇猛¶
¶
紀成帝元延元年七月詔北邉二十二郡舉勇猛知兵¶
法者各一人　哀帝建平四年八月詔將軍中二千石¶
舉明兵法有大慮者　平帝元始二年秋舉勇武有節¶
明兵法郡一人詣公車　史記任安田仁為衛將軍舍¶
<pb:KR3k0032_WYG_114-43b>¶
人有詔募擇將軍舍人以為郎少府趙禹悉召舍人百¶
餘人以次問之曰獨此兩人可耳詔召見問能畧使安¶
護北軍仁護田糓於河上　列傳路温舒遷右扶風丞¶
詔書令公卿選可使匈奴者温舒上書願給厮養下問¶
狀罷歸　趙充國本始中舉可先行羌者辛武賢　段¶
㑹宗竟寧中五府舉為西域都䕶　馮奉世宣帝時選¶
可使外國者前將軍増舉奉世帝召見韓増曰賀將軍¶
<pb:KR3k0032_WYG_114-44a>¶
所舉得其人　後紀安帝永初五年七月己巳詔三公¶
特進九卿校尉舉列將子孫明曉戰陳任將帥者建光¶
元年十一月癸夘詔三公特進侯卿校尉舉武猛堪將¶
帥者各五人　順帝永和三年九月丙戌令大將軍三¶
公各舉故刺史二千石及見令長郎謁者四府掾屬剛¶
毅武猛有謀謨任將帥者各二人特進卿校尉各一人¶
(司隷左雄舉馮直大長秋良賀無所薦)漢安元年十一月癸夘詔大將軍¶
三公選武猛試用有効驗任為將校者各一人　靈帝¶
中平元年三月壬子舉明戰陣之畧者詣公車　傳滕¶
<pb:KR3k0032_WYG_114-44b>¶
撫建康二年朝廷博求將帥三公舉撫有文武才拜為¶
九江都尉　應奉四府舉才堪將帥永興元年拜武陵¶
守　皇甫規延熹四年冬三公舉為中郎將規薦張奐¶
才畧宜正元帥　崔寔詔三公舉威武謀畧之士司空¶
黄瓊薦寔拜遼東守　宣帝本始元年四月庚午¶
詔内郡國舉文學髙第各一人注韋昭曰中國為¶
内郡縁邊有夷狄障塞者為外郡成帝時内郡舉¶
<pb:KR3k0032_WYG_114-45a>¶
方正北邊二十二郡舉勇猛士　光武建武三年¶
詔書求天下義士孫福言劉茂召拜議郎　晉武¶
泰始五年十二月詔州郡舉勇猛秀異之才七年¶
六月詔公卿以下舉將帥各一人　馬隆傳泰始中將¶
興伐吳之役下詔曰吳㑹未平宜得猛士以濟武功雖¶
舊有薦舉之法未足以盡殊才其普告州郡有壯勇秀¶
異才力傑出者皆以名聞將簡其尤異擢用之兖州舉¶
隆才堪良將稍遷司馬督　謝玄傳朝廷求文武良將¶
可以鎮禦北方者安以玄應舉　魏太和二年十月詔¶
<pb:KR3k0032_WYG_114-45b>¶
公卿近臣舉良將各一人¶
¶
漢舉宗室茂材¶
¶
昭紀始元二年春正月以宗室母在位者舉茂材劉辟¶
彊劉長樂皆為光禄大夫辟彊守長樂衛尉(傳云擇宗室可用者)¶
(辟彊子徳待詔丞相府)¶
¶
漢郡國選行義¶
¶
紀昭帝元鳯三年三月賜郡國所選有行義者涿郡韓¶
<pb:KR3k0032_WYG_114-46a>¶
福等五人帛人五十匹遣歸詔曰朕閔勞以官職之事¶
其務修孝悌以教鄉里令郡縣常以正月賜羊酒　宣¶
帝地節三年十一月詔令都國舉孝弟有行義聞於鄉¶
里者各一人¶
¶
漢郡國貢舉　貢舉制¶
¶
韋彪傳章帝時(通鑑元和元年六月)陳事者多言郡國貢舉率非¶
功次詔下公卿朝臣議彪為大鴻臚上議曰國以簡賢¶
為務賢以孝行為首其要在選二千石二千石賢則貢¶
舉得人　胡廣傳上書曰漢承周秦兼覽殷夏參雜霸¶
<pb:KR3k0032_WYG_114-46b>¶
軌貢舉之制莫或回革　蔡邕傳曰孝武世郡舉孝廉¶
又有賢良文學之選名臣輩出文武並興漢之得人數¶
路而已　前鮑宣傳曰龔勝為司直郡國皆謹選舉¶
唐書薛登曰漢世求士必觀其行士自脩為鄉里推¶
舉然後府署交辟　北史劉景安曰兩漢由州郡薦¶
才¶
¶
漢明經¶
¶
<pb:KR3k0032_WYG_114-47a>¶
紀章帝元和二年五月戊申令郡國上明經者口十萬¶
以上五人不滿十萬三人　順帝陽嘉元年七月丙辰¶
試明經下第者補太學弟子　質帝本初元年四月¶
庚辰令郡國舉明經　通典桓帝建和初詔諸學生¶
年十六以上比郡國明經試次第上名髙第十五人¶
上第十六人為中郎中第十七人為太子舍人下第¶
十七人為王家郎永壽二年甲午詔復課試諸生補¶
郎舍人其後復制學生滿二嵗試通二經者補文學¶
掌故其不能通二經者須後試復随軰試試通二經者¶
<pb:KR3k0032_WYG_114-47b>¶
亦得為文學掌故已為文學掌故者滿二嵗試通三經¶
者為太子舍人其不得第復試髙者亦得為太子舍人¶
舍人滿二嵗試通四經者為郎中不得第者復試髙者亦¶
得為郎中郎中試通五經者補吏随才而用其不得者¶
復試第復高亦得補吏　前傳孔安國平當貢禹夏侯¶
勝張禹並以明經為博士眭弘翟方進舉明經遷議郎¶
葢寛饒諸葛豐以明經為郡文學王嘉以明經射䇿甲¶
<pb:KR3k0032_WYG_114-48a>¶
科為郎召信臣以明經甲科為郎龔遂以明經為官¶
後傳袁良舉明經為太子舍人(平帝時)戴憑郡舉明經召¶
試博士李業舉明經為郎魏應舉明經除濟隂王文學¶
張玄舉明經補弘農文學周榮董鈞舉明經劉寵以明¶
經舉孝廉　獻帝紀初平四年九月甲午試儒生四十¶
餘人上第賜位郎中次太子舍人下第罷之詔曰結童¶
入學白首空歸朕甚閔焉其依科罷者聼為太子舍人¶
注長安中謡曰裹衣褰裳當還故鄉聖主愍念悉用補¶
郎¶
<pb:KR3k0032_WYG_114-48b>¶
¶
漢舉隐士(見舉獨行)¶
¶
後李充傳延平中詔公卿中二千石舉隐士大儒特召¶
充為博士　易賁卦䟽漢聘隐士或乃用羔鴈玄纁蒲¶
輪駟馬豈止束帛之間¶
　玉海卷一百十四¶
