<pb:KR3k0032_WYG_133-1a>¶
欽定四庫全書¶
　玉海卷一百三十三¶
　　　　　　　　　　　　宋　王應麟　撰¶
　官制¶
　　屬國　都護　都督¶
　聖王之徳西被流沙東漸于海朔南暨聲教言欲與¶
　聲教則治之不欲與者不彊治也故君臣歌徳含氣¶
　之物各得其宜¶
<pb:KR3k0032_WYG_133-1b>¶
　　　漢五屬國(又見都尉/)¶
紀元朔五年春大將軍衛青將六將軍兵十餘萬人出¶
朔方髙闕獲首虜萬五千級六年二月出定襄(數百/里)仍¶
復克獲元狩二年春三月(表云三年/必有一誤)驃騎將軍霍去病¶
出隴西至臯蘭斬首八千餘級得休屠王祭天金人夏¶
復與公孫敖出北地二千餘里過居延仍大克獲秋匈¶
奴昆邪王殺休屠王并將其衆合四萬餘人來降置五¶
屬國以處之以其地為武威酒泉郡(注師古曰凡言屬/國者存其國號而)¶
<pb:KR3k0032_WYG_133-2a>¶
(屬漢朝故曰屬國分去病傳上嘉去病之功曰降異國/王三十二云云廼  處降者於邊五郡故塞外而皆在)¶
(河南因其故俗為屬國注師古曰不改其本國之俗而/屬於漢故號屬國  表元狩二年昆邪王降復增屬國)¶
(置都尉丞&KR0049;千人磔劉歆議武帝置五屬國起朔方郡/揚雄賦分黎單于  裂屬國  杜篤賦幷域屬國一)¶
(領方師發其騎以擊胡則破奴將之發其騎以伐宛/則貳  將之  趙充國發屬國胡騎為田者游兵)¶
功臣表昆侯渠復絫以屬國大首渠擊匈奴侯(元鼎五/年五月)¶
(戊/戌)騏侯駒幾以屬國騎捕單于兄侯(五月/壬子)梁期侯任破¶
胡以屬國都尉間出擊匈奴侯(五月/辛巳)　百官表屬國都¶
尉武帝初置(輪臺詔曰屬國都尉成忠趙破奴官典屬/國卿也所以統邊郡屬國都尉等  也)¶
<pb:KR3k0032_WYG_133-2b>¶
　地理志安定屬國都尉治三水(劉歆盖思齊張奐為/之  皇甫規奏免安)¶
(定屬國都/尉李翕)上郡屬國都尉治&KR0027;兹(馮奉世傳上郡屬國/歸義降胡萬餘人)¶
天水屬國其都尉治勇士(富平侯/張放)五原屬國其都尉治¶
蒲澤(征和三年煇渠侯雷電以五原屬國都尉與貳師/俱擊匈奴  馮立亦為之  劉茂五原屬國&KR0049;)¶
張掖屬國其都尉治日勒(後志今昆邪故地武帝置郭/元鳳三年張掖屬國都尉)¶
(忠發兵擊匈奴屬國千長義渠王騎士射殺黎汗王二/月癸丑封成安侯  哀帝以班穉為西河屬國都尉)¶
(匈奴傳竟寧元年侯應曰設塞徼置屯戍非獨為匈奴綏/而已亦為諸屬國降民本故匈奴之人恐其思舊逃亡)¶
(和元年夏侯藩說單于曰匈奴斗入漢地直張掖郡漢/三都尉居塞上士卒數百&KR0049;望久勞宜上書獻此地)¶
<pb:KR3k0032_WYG_133-3a>¶
　後官志(兼本/紀)每屬國置都尉一人比二千石丞一人¶
(又竇融傳注/有屬國徒)主蠻夷降者建武六年省都尉惟邊郡屬¶
國都尉往往仍舊稍有分縣治民比郡和永元三年二¶
月己亥復置西河上郡屬國都尉(注哀帝省并大/鴻臚今復置)安永¶
初元年正月戊寅分犍為南部為屬國都尉延光二年¶
又分蜀郡西部為之　郡國志安帝命屬國别領比郡¶
者六廣漢(别領三城漢馮緄為之擊順帝永和二/年二月廣  屬國都尉  破白馬羌)蜀郡(别/領)¶
(四城/董扶)犍為(别領/二城)張掖(武帝置安帝時别領五/城  竇融馮宗馬&KR1063;)居延(别領/一郡)樂¶
<pb:KR3k0032_WYG_133-3b>¶
浪之遼東(别領六城孫段紀明公沙/穆為之公  瓚為長史)上郡之&KR0027;兹　安¶
定屬國降胡見於馮異傳注張掖精兵萬騎見於竇融¶
之傳屬國盧水胡及湟中月氏見於西羌傳(義縱/胡)屬國¶
有故城(永初四年正月梁慬至屬國故城與匈奴戰/  耿䕫永初三年到屬國故城擊南單于)有¶
元甲軍騎千長吏士¶
　　　漢金城屬國(詳見屯田類/)¶
紀昭帝始元六年秋以邊塞濶逺取天水隴西張掖郡¶
各二縣置金城郡宣帝神爵二年夏五月置金城屬國¶
<pb:KR3k0032_WYG_133-4a>¶
以處降羌　地理志金城郡昭帝始元六年置户三萬¶
八千四百七十口十四萬九千六百四十八縣十三注¶
臣瓚曰稱金取其堅固也師古注云郡在京師之西故¶
謂金城金西方之行　趙充國傳既破先零其秋羌若¶
零離留且種兒庫共斬先零大豪猶非楊玉首及諸豪¶
弟澤等皆帥煎鞏黄羝之屬四千餘人降漢初置金城¶
屬國以處降羌(金城長史辛慶忌上官鴻煎叚紀明曰/先零作㓂充國徙令居内  當亂邊馬)¶
(援遷之三輔始服/終叛至今為鯁)　後紀和帝永元十四年二月乙卯¶
<pb:KR3k0032_WYG_133-4b>¶
繕修故西海郡徙金城西部都尉以戍之¶
　　　漢西河北地屬國　單于奉珍朝賀　校尉¶
宣紀五鳳三年三月行幸河東祠后土詔曰往者匈奴¶
數為邊㓂百姓被其害朕承至尊未能綏安匈奴虛閭¶
權渠單于(地節二/年立)請求和親(神爵/二年)病死右賢王屠耆堂¶
代立骨肉大臣立虛閭權渠單于子為呼韓邪單于(四/年)¶
擊殺屠耆堂諸王並自立分為五單于(屠耆呼揭/車犂烏藉)更相¶
攻擊死者以萬數畜産大耗什八九人民飢餓相燔燒¶
<pb:KR3k0032_WYG_133-5a>¶
以求食因大乖亂單于閼氏子孫昆弟及呼遫累單于¶
名王右伊秩訾且渠當户以下將衆五萬餘人来降歸¶
義單于稱臣使弟奉珍朝賀正月北邊晏然靡有兵革¶
之事朕&KR0346;躬齋戒郊上帝祠后土神光並見或興於谷¶
燭燿齋宫十有餘刻甘露降神爵集已詔有司告祠上¶
帝宗廟三月辛丑鸞鳳又集長樂宫東闕中木上飛下¶
止地文章五色書云雖休勿休祇事不怠公卿大夫其¶
勉焉減天下口錢赦殊死以下置西河北地屬國以處¶
<pb:KR3k0032_WYG_133-5b>¶
匈奴降者(昭帝末西河屬國胡畔馮奉世持節將兵追/擊  地理志西河縣三十六戶十三萬六千)¶
(三百九十北地縣十九户六萬四千四百六十一青西/河美稷有屬國都尉見上  續志北地參䜌注有  山)¶
(謝沈書屬國降羌胡數千人居山田蓄四後漢建武二/十三年單于詣西河太守求内附二十  年冬北自立)¶
(為呼韓邪單于十二月癸丑匈奴始分南/北二十六年冬詔南單于徙居西河美稷)　後紀和帝¶
永元十一年四月己巳復置右校尉官注東觀記曰置¶
在西河鵠澤縣¶
　　　漢典屬國　九譯令¶
表典屬國秦官(周象/胥)掌蠻夷降者武帝元狩三年(紀云/二年)¶
<pb:KR3k0032_WYG_133-6a>¶
(秋/)昆邪王降後增屬國置都尉丞候千人(竇融傳注/有屬國&KR0049;)屬¶
官有九譯令(周象胥舌人之類官越/裳重九譯故以名)成帝河平元年六¶
月省并大鴻臚　賈誼傳請試以臣為屬國之官必係¶
單于之頸(始元六年詔栘中監蘇武奉使全節以為典/屬國  常惠代蘇武為典屬國明習外國事)¶
(昆又馮奉世任立公孫/  邪安平侯楊譚為之)¶
　　　漢西域都護¶
傳西域本三十六國後分至五十餘孝武時張騫始開¶
西域之迹其後驃騎將軍擊破匈奴右地降渾邪休屠¶
<pb:KR3k0032_WYG_133-6b>¶
王(元狩二/年秋)遂空其地始築令居以西初置酒泉郡後稍¶
發徙民充實之分置武威張掖敦煌(元鼎六/年秋)列四郡據¶
兩關焉自貳師將軍伐大宛之後西域震懼多遣使來¶
貢獻漢使西域者益得職於是自敦煌而至鹽澤往往¶
起亭至輪臺渠黎皆有田卒數百人置使者校尉領護¶
以給使外國者(又昭帝始元二年冬發習戰射士/詣朔方調故吏將屯田張掖郡)至宣¶
帝時遣衛司馬使護鄯善以西數國及破姑師未盡殄¶
分以為車師前後王及山北六國時漢獨䕶南道未能¶
<pb:KR3k0032_WYG_133-7a>¶
盡并北道也然匈奴不自安矣其後日逐王畔單于將¶
衆來降護鄯善以西使者鄭吉迎之既至漢封日逐王¶
歸徳侯是嵗神爵三年也(通鑑神爵二年考/異云表傳皆誤)乃因使吉¶
并䕶北道故曰都䕶都䕶之起自吉置矣(都䕶三嵗一/更絶域之中)¶
(久任則生/患故也)僮僕都尉自此罷匈奴益弱不得近西域於¶
是徙屯田於北胥鞬披莎車之地屯田校尉始屬都護¶
督察烏孫康居諸外國動靜有變以聞可安輯安輯之¶
可擊擊之都護治烏壘城去陽關二千七百三十八里¶
<pb:KR3k0032_WYG_133-7b>¶
與渠黎田官相近土地肥饒於西域為中故都護治焉¶
(六典注漢宣置/都護長史一人)至元帝時復置戊己校尉屯田車師前¶
王庭自宣元後單于稱蕃臣西域服從其土地山川王¶
侯戶數道里逺近翔實矣凡國五十自譯長城長將相¶
王侯皆佩漢印綬凡三百七十六人而康居大月氐安¶
息罽賓烏弋之屬皆以絶逺不在數中其來貢獻則相¶
與報不督録總領也(後漢傳伊吾車師前部髙昌壁後/部金滿城此西域之門戸也故戊)¶
(己校尉更/互屯焉)　宣紀神爵二年秋匈奴日逐王先賢撣(音/纒)¶
<pb:KR3k0032_WYG_133-8a>¶
將人衆萬餘來降使都護西域騎都尉鄭吉迎日逐破¶
車師皆封列侯　鄭吉傳吉為人强執習外國事自張¶
騫通西域李廣利征伐之後初置校尉屯田渠黎(本始/中常)¶
(惠為校尉持/節護烏孫兵)至宣帝時吉以侍郎田渠黎積穀因發諸¶
國兵攻破車師遷衛司馬使護鄯善以通西南道神爵¶
中(二年/秋)匈奴乖亂日逐王先賢撣欲降漢使人與吉相¶
聞吉發渠黎&KR0027;兹諸國五萬人迎日逐王口萬二千人¶
小王將十二人隨吉至河曲頗有亡者吉追斬之遂將¶
<pb:KR3k0032_WYG_133-8b>¶
詣京師漢封日逐王為歸徳侯(三年四月/戊戌封)吉既破車師¶
降日逐威震西域遂并護車師以西北道故號都護(師/古)¶
(曰並䕶南北二道故謂/之都都猶大也總也)都護之置自吉始焉上嘉其功¶
效詔以吉撫循外蠻宣明威信迎日逐王衆擊破車師¶
兠訾城功效茂著封吉為安逺侯食邑千戶(神爵三年/四月壬戌)¶
(封/)吉於是中西域而立莫府治烏壘城鎮撫諸國誅伐¶
懐集之漢之號令班西域矣始自張騫而成於鄭吉贊¶
曰自元狩之際張騫始通西域至于地節鄭吉建都護¶
<pb:KR3k0032_WYG_133-9a>¶
之號訖於莽世凡十八人皆以勇畧選其有功迹者具¶
此亷褒以恩信稱郭舜以亷平著孫建用威重顯其餘¶
無稱焉(成帝時郭舜言/宜歸康居侍子)　百官表西域都護加官宣帝¶
地節二年初置(考異云表誤以/神爵為地節)以騎都尉諫大夫使護¶
西域三十六國有副校尉秩比二千石丞一人司馬&KR0049;¶
千人各二人(辛慶忌/為校尉)　段㑹宗傳竟寧中為西域都䕶¶
西域敬其威信三嵗更盡還西域諸國上書願得㑹宗¶
陽朔中復為都護谷永予書曰都護之職總領百蠻懐¶
<pb:KR3k0032_WYG_133-9b>¶
柔殊俗傅鄭甘陳之功没齒不可復見願因循舊貫毋¶
求竒功元延中烏孫數千騎圍㑹宗後罷去復遣㑹宗¶
使安輯與都護孫建并力　甘延壽傳為使西域都護¶
與副校尉陳湯斬郅支(建昭三年/出西域)　後西域傳武帝時¶
西域内屬有三十六國漢為置校尉領護之宣帝改曰¶
都護元帝又置戊己二校尉哀平間分為五十五國莽¶
簒位西域怨叛建武中(二十一年/二十二年)遣使求内屬願請都¶
護光武不許(十四年莎車王賢與鄯善王安遣使貢獻/於是西域始通十七年賜賢西域都䕶印)¶
<pb:KR3k0032_WYG_133-10a>¶
(綬及車旗黄金錦繡敦煌太守裴遵言不可詔收還印/綬猶詐稱大都䕶移書諸國二十一年冬車師前王鄯)¶
(善焉耆等十八國俱遣子入侍願得都護天子還其侍/子二十二年鄯善願復遣子入侍更請都護天子報曰)¶
(諸國力不從心東/西南北自在也)永平十六年明帝命將北征取伊吾¶
盧地置宜禾都尉屯田遂通西域于窴諸國皆遣子入¶
侍西域自絶六十五載乃復通焉明年(十七/年)始置都護¶
戊己校尉十八年焉耆&KR0027;兹攻没都䕶陳睦建初元年¶
春迎還戊己校尉不復遣都䕶二年復罷屯田伊吾和¶
帝永元二年竇憲擊伊吾破之三年班超定西域因以¶
<pb:KR3k0032_WYG_133-10b>¶
超為都護(十二月/復置)居&KR0027;兹復置戊己校尉戊部&KR0049;六年¶
超破焉耆於是五十餘國悉納質内屬(十三年任/尚代超)安帝¶
永初元年攻圍都護任尚段禧等六月壬戌詔罷都護遂棄¶
西域永寧元年置護西域副校尉居敦煌(永寧元年三月班/勇上議宜於敦煌)¶
(復置營兵三百人及/副校尉於是從勇議)延光二年夏以班勇為西域長史西屯¶
柳中遂平車師論曰張騫懷致逺之畧班超奮封侯之志終¶
能立功西遐覊服外域自兵威之所肅服財賂之所懷誘莫¶
不獻方竒納愛質露項肘行東向而朝天子故設戊己¶
<pb:KR3k0032_WYG_133-11a>¶
之官分任其事建都護之帥總領其權先馴則賞籯金¶
而賜&KR0027;綬後服則繫頭顙而釁北闕立屯田於膏腴之¶
野列郵置於要害之路(西域長史元和三年班超延光/三年班勇永元三年徐幹建寧)¶
(三年張晏為之馮副校尉肅宗時李愉延平元/年梁慬為之又  豹有才謀拜河西副校尉)　通鑑¶
永平十六年春伐北匈奴十七年冬十一月遣竇固耿¶
秉劉張出昆侖塞進擊車師秉以為先後王則前王自¶
服引兵進後王安得降前王亦歸命遂定車師而還於¶
是固奏復置西域都護戊己校尉以陳睦為都護司馬¶
<pb:KR3k0032_WYG_133-11b>¶
耿恭為戊己校尉屯後王部金蒲城謁者關寵為戊己¶
校尉屯前王柳中城屯各置數百人恭况之孫也　班¶
超傳永平十八年焉耆攻没都護陳睦超孤立無援而¶
&KR0027;兹姑墨發兵攻疏勒建初三年超率疏勒康居于窴¶
拘彌兵一萬人攻姑墨石城破之超既攻姑墨上疏欲¶
伐&KR0027;兹焉耆平定西域舉萬年之觴薦勲祖廟布大喜¶
於天下贊曰定逺慷慨專功西遐坦歩葱雪咫尺龍沙¶
　獻帝紀中平六年十二月戊戌省扶風都尉置漢安¶
<pb:KR3k0032_WYG_133-12a>¶
都䕶(以羌擾三輔故置/都䕶命總統西方)¶
　　　漢督御史¶
高彪傳第五永為督軍御史(彪作/箴)　通典(晉志/同)建武初¶
征伐四方權置督軍御史事竟罷建安中魏武始遣大¶
將軍督之而袁紹分沮授所統諸軍為三都督魏武征¶
孫權還(二十/一年)又使夏侯惇都督二十六軍文帝黄初三¶
年始置都督諸州軍事或領刺史(曹真都督中外諸軍/事假黄鉞太和四年)¶
(司馬懿加號大都督貞元二年文/帝都督中外諸軍尋加大都督)　漢傳建武八年張¶
<pb:KR3k0032_WYG_133-12b>¶
宗以謁者督諸郡兵平青冀盜永初元年召龎參拜謁¶
者使西督三輔諸軍屯順帝末以馮緄持節督&KR0045;州諸¶
郡軍事建康元年拜滕撫中郎將督&KR0045;徐二州延熹四¶
年冬皇甫規為中郎將持節監關西兵明年奏免督軍¶
御史張禀九年張奐為護匈奴中郎將以九卿秩督幽¶
并涼三州及度遼烏桓二營¶
　　　晉大都督¶
列傳王導明帝假節都督諸軍石勒侵阜陵成帝詔加¶
<pb:KR3k0032_WYG_133-13a>¶
導大司馬假黄鉞出討之軍次江寧帝親餞於郊(咸和/元年)¶
(十一/月)石季龍掠騎至歴陽導請出討之加大司馬假黄¶
鉞中外諸軍事置左右長史司馬(咸康元年/四月癸卯)復轉中外¶
大都督(志江左以来都督中外尤/重王導等權重者乃居之)　陶侃都督八州¶
郄鑒都督&KR0045;州八郡　謝安都督&KR0045;豫徐兖青五州幽¶
州之燕國諸軍事假節苻堅次淮肥加安征討大都督¶
指授將帥各當其任既破堅以總統功拜太保求自北¶
征乃進都督十五州軍事加黄鉞置從事中郎二人¶
<pb:KR3k0032_WYG_133-13b>¶
謝石以將軍假節征討大都督與兄子元琰破苻堅¶
謝元都督七州　殷浩都督五州　志都督諸軍為上¶
監諸軍次之督諸軍為下使持節為上持節次之假節¶
為下　吳陸遜假黄鉞為大都督吳主親執鞭以見¶
之¶
　　　唐都䕶府¶
官志大都䕶府大都䕶一人從二品副大都護二人從¶
三品副都䕶二人正四品上都䕶掌統諸番撫尉征討¶
<pb:KR3k0032_WYG_133-14a>¶
叙功罰過總判府事大都䕶親王遥領府之政以副大¶
都䕶主之兼王府長史　㑹要都䕶府有六單于安西¶
安北為大都䕶安南安東北庭為中都䕶開元四年正¶
月二十九日(丙/午)郯(一作/鄫)王除安北大都䕶陜王除安西¶
大都䕶遥領自兹始十五年五月忠王為單于大都䕶¶
潁王安東延王安西(開元元年十二月三十日勅都督/刺史都䕶赴任皆引面辭訖側門)¶
(取&KR0049;/進止)　通典唐永徽中始於邊方置安東安南安西安¶
北四大都䕶府(攷之㑹要所/置年月不同)後又加單于北庭都䕶府¶
<pb:KR3k0032_WYG_133-14b>¶
府置大都䕶一人副一人副都䕶二人長史司馬各一¶
人　六典注漢武開西域置使者校尉領䕶之宣帝始¶
置都䕶章帝廢西域都䕶令戊己校尉領之云云¶
　　　唐安東上都䕶府(又見兵㨗類/李勣俘髙麗)¶
地理志(兼通鑑/㑹要)河北道安東上都䕶府總章元年九月¶
十四日李勣平髙麗上命先以髙藏等獻於昭陵具軍¶
容奏凱歌入京師獻於太廟十二月丁巳(七/日)上受俘於¶
含元殿分髙麗五部百七十六城六十九萬七千戶為¶
<pb:KR3k0032_WYG_133-15a>¶
九都督府四十二州百縣置安東都䕶府於平壤以統¶
之擢其酋帥有功者為都督刺史縣令與華官參理以¶
右威衛大將軍薛仁貴檢校安東都䕶總兵二萬以鎮¶
撫之上元三年二月二十八日甲戌徙遼東郡故城儀¶
鳳二年二月二日丁巳又徙新城(儀鳳二年髙藏為遼/東都督以安餘民)¶
聖厯元年六月三十日更名安東都督府(以髙仇領都/督  唐休璟)¶
(薛訥為/都護)神龍元年二月四日復故名開元二年十二月¶
二十四日徙於平州(許欽淡/為之)天寶二年又徙於遼西故¶
<pb:KR3k0032_WYG_133-15b>¶
郡城至徳後廢(志又云髙麗降戶州十四府九&KR0032;安東/都䕶府見下初太宗親征髙麗得盖牟)¶
(城置盖州得遼東城置/遼州得白崖城置白州)¶
　　　唐安南中都䕶府¶
志嶺南道安南中都䕶府本交趾郡武徳五年曰交州¶
治交趾調露元年曰安南都䕶府(㑹要調露元年八月/七日改交州都督府)¶
(為安南都䕶府武后大足元年四月二十六日置武安/州南登州並&KR0032;是府  都護劉延祐副都護楊元琰)¶
至徳二載曰鎮南都䕶府大厯三年復為安南寶厯元¶
年徙治宋平(㑹要云寳厯元年五月都䕶/李元喜奏移府於江北岸)　㑹要貞元¶
<pb:KR3k0032_WYG_133-16a>¶
七年五月(舊紀/辛未)置柔逺軍於安南都護府元和四年八¶
月破環王國三十萬餘人獲王子五十九人九月安南¶
副都護杜英策等奏安南羅城先是經略使伯儀築纔¶
髙數尺元和初都䕶張舟(一作/州)因農隙奏請新築今城¶
髙二丈二尺造軍器四十餘萬於大㕔左右起甲仗樓¶
四十間收貯又造艨艟船四百餘隻囘旋如飛(又馬揔/為都護)¶
(建銅柱著唐徳周王式為都護取一/年賦市木作柵  十二里㓂不可冒)咸通六年十二月¶
都護髙駢自海門進軍收復安南府自李琢失政交趾¶
<pb:KR3k0032_WYG_133-16b>¶
陷没十年至此方復故也(七年十一月置靜海軍於安/南以駢為節度使築安南城)¶
(周三/十歩)¶
　　　唐安西大都護府　四鎮(見州/鎮類)　崑陵濛池都¶
　　　護府　焉耆都護府¶
志隴右道安西大都護府初治西州(貞觀十四年九月/二十一日平髙昌)¶
(於西州置安西都/護府治交河城)顯慶二年(十二月/乙丑)平賀魯析其地置¶
濛池崑陵二都護府分種落列置州縣西盡波斯國皆¶
&KR0032;安西又徙治髙昌故地三年(五月/癸未)徙治&KR0027;兹都督府¶
<pb:KR3k0032_WYG_133-17a>¶
而故府復為西州(㑹要顯慶三年五月二日徙安西都/䕶府於&KR0027;兹以舊安西復為西州都)¶
(督府鎮/髙昌地)咸亨元年(四月二/十二日)吐蕃陷都護府長夀二年(十/一)¶
(月一/日)收復安西四鎮(王孝/傑復)至徳元載更名鎮西後復為¶
安西吐蕃既侵河隴惟李元忠守北庭郭昕守安西與¶
沙陀回紇相依吐蕃攻之久不下(李泌曰安西北庭控/制西域五十七國及)¶
(十姓突厥皆悍兵/處以分吐蕃勢)建中二年(七/月)元忠昕遣使間道入奏¶
詔各以為大都護並為節度(戊/朔)午貞元三年(一作六年/十二月)¶
吐蕃攻沙陀回紇北庭安西無援遂陷　突厥賀魯傳¶
<pb:KR3k0032_WYG_133-17b>¶
顯慶二年十二月蘇定方平賀魯(初貞觀二十三年二/月十一日置瑶州都)¶
(督以賀魯為都督至永徽/二年正月二十五日叛)是月十七日(乙/丑)髙宗裂其地¶
為州縣以處諸部以處木昆部為匐延都督府以突騎¶
施索葛莫賀部為嗢鹿都督府以突騎施阿利施部為¶
絜山都督府以胡禄屋闕啜部為鹽泊都督府以攝舍¶
提暾啜部為雙河都督府以䑕尼施處半部為鷹娑都¶
督府置崑陵濛池二都護府以統之(㑹要置二都護府/在十一月十二日)¶
其所役屬諸國皆置州西盡波斯並&KR0032;安西都護府以¶
<pb:KR3k0032_WYG_133-18a>¶
阿史那彌射為興昔亡可汗兼驃騎大將軍(一本云左/衛大將軍)¶
崑陵都護五咄陸部阿史那歩真為繼往絶可汗兼驃¶
騎大將軍(一本云左/衛大將軍)濛池都護五弩失畢部各賜帛十¶
萬以光禄卿盧承持册命之(紀顯慶四年三月壬午崑/陵都護彌射及西突厥真)¶
(珠葉護戰于雙河敗之國麟徳二年/擢裴行儉都護西域諸  多慕義)　髙昌傳貞觀十¶
四年侯君集克髙昌定三州五縣拔其地皆州縣之號¶
西昌州又改曰西州更置都護府嵗調謫罪人以戍(㑹/要)¶
(貞觀十四年平髙昌於西州置安西都䕶府治交河城/顯慶二年賀曽平移於髙昌故地三年又移於&KR0027;兹國)¶
<pb:KR3k0032_WYG_133-18b>¶
　&KR0027;兹傳貞觀十八年郭孝恪滅焉耆以其地為焉耆¶
都督府貞觀二十三年阿史那社爾滅&KR0027;兹太宗始徙¶
安西都護於其都統于闐碎葉疏勒號四鎮髙宗時以¶
其地為&KR0027;兹都督府徙安西都護府於其國以故安西¶
為西州都督府儀鳳時吐蕃攻焉耆以西四鎮皆没長¶
壽元年(十月/丙戌)武威道總管王孝傑破吐蕃復四鎮地置¶
安西都護府於&KR0027;兹以兵三萬鎮守都護以政績稱華¶
狄者田&KR0045;名郭元振張孝嵩杜暹云　通鑑貞觀二十¶
<pb:KR3k0032_WYG_133-19a>¶
三年二月丙戌(十一/日)置瑶池都督府&KR0032;安西都護府戊¶
子以左衛將軍阿史那賀魯為瑶池都督(志永徽四年/三月十三日)¶
(廢/)　七書太宗曰朕置瑶池都督以&KR0032;安西都護蕃漢¶
之兵如何處置靖曰云云　都護(郭孝恪/王方翼)副都護(唐休/璟髙)¶
(仙芝封常清程千/里郭䖍瓘張孝嵩)　劉沔節度振武開成三年築都護¶
府西北四壘¶
　　　唐安北大都護府(内鐵勒十一部内屬十三部/  附  燕然都護府  瀚海)¶
　　　(都䕶府/十部樂)　(豐州都督府朱天成殿/瑞錦文袍    提瓶)¶
<pb:KR3k0032_WYG_133-19b>¶
志關内道安北大都護府本燕然都護府(貞觀二十一/年四月丙寅)¶
(置燕然都護府以李素立為都護然通鑑貞觀二十三/年三月丙辰置豐州都督府&KR0032;燕  都護府李素立兼)¶
(都/督)龍朔三年(二月十/五日)曰瀚海都護府總章二年(八月二/十八日)¶
(甲/戌)更名開元二年(閏二/月)治中受降城(王晙/徙治)十年徙治豐¶
勝二州之境十二年徙治天徳軍　㑹要貞觀四年三¶
月三日分頡利之地為六州左置定襄都督右置雲中¶
都督統降虜二十一年正月九日以鐵勒回紇等十三¶
部内附置六都督府七州各以其酋帥為都督刺史四¶
<pb:KR3k0032_WYG_133-20a>¶
月十日(丙/寅)置燕然都護府以&KR0045;州司馬李素立為都護¶
(又姜協/為之)瀚海等六都督臯蘭等七州并&KR0032;焉龍朔三年¶
二月十五日改燕然都護府為瀚海移都護府於回紇¶
部落其舊瀚海府移置雲中古城改名雲中都護府總¶
章二年八月二十八日改瀚海都護府為安北都護府¶
開元八年六月二十日勅親王遥領都護者加副大都¶
護一人天寳四載十月安北都護府置隂山縣八載移¶
府於永清栅北築城改横塞軍為天徳軍九載三月二¶
<pb:KR3k0032_WYG_133-20b>¶
十五日靈州都督張齊丘請於新築安北大都護府建¶
紀聖徳碑許之㑹昌五年七月改單于都護為安北都¶
護　囘紇傳貞觀中突厥已亡惟囘紇與薛延陀最雄¶
强其酋胡禄俟利發吐迷度與諸部攻薛延陀殘之遣¶
使者獻欵太宗為幸靈州次涇陽受其功(紀貞觀二/十年八月)於¶
是鐵勒十一部願歸命天子請置唐官有詔張飲髙㑹¶
引見酋長以唐官官之凡數千人明年(二十/一年)復入朝乃¶
以囘紇部為瀚海多濫葛為燕然僕骨為金微拔野古¶
<pb:KR3k0032_WYG_133-21a>¶
為幽陵同羅為&KR0027;林(㑹要作/雞林)思結為盧山皆號都督府¶
渾為臯蘭州斛薛為髙闕州阿跌為雞田州契苾羽為¶
榆溪州奚結為雞鹿州(㑹要通鑑奚結/在阿跌之上)思結為蹛林州¶
白霫為窴顔州(通鑑貞觀二十一年/正月丙申㑹要九日)其西北結骨為堅¶
昆府(通鑑二十二年二/月戊午㑹要七日)北骨利幹為元闕州(通鑑二十/二年八月)¶
(辛未骨利幹入貢丙戌以為/元闕州拜其俟斤為刺史)東北俱羅勃為燭龍州(通/鑑)¶
(二十二年二月己丑分瀚海都督俱/羅勃部置燭龍州  會要作九日)以酋領為都督刺¶
史(㑹要載六府七州/無下一府二州)即故單于臺置燕然都護府統之¶
<pb:KR3k0032_WYG_133-21b>¶
六都督七州皆&KR0032;屬(通鑑二十一年四/月丙寅㑹要十日)以李素立為燕¶
然都護其都督刺史給元金魚符黄金為文天子方招¶
寵逺夷作絳黄瑞金文袍寳刀珍器賜之帝坐秘殿陳¶
十部樂(通鑑云及還上御天成/殿宴設十部樂而遣之)殿前設髙坫置朱提瓶¶
(朱提讀/為殊時)其上潛泉浮酒自左閤注之瓶受百斛囘紇數¶
千人飲畢尚不能半渠領共言生荒陋之地歸身聖化¶
天至尊賜官爵依唐若父母然請於囘紇突厥部治大¶
涂號參天至尊道世為唐臣乃詔磧南鸊鵜泉之陽置¶
<pb:KR3k0032_WYG_133-22a>¶
過郵六十八所具羣馬湩肉待使客嵗納貂皮為賦乃¶
拜吐迷度為懐化大將軍瀚海都督龍朔中以燕然都¶
督府領囘紇更號渤海都護府以磧為限大抵北諸蕃¶
悉&KR0032;之(廣徳二年正月丁卯司徒郭子儀/兼雲州大都督單于鎮北大都護)　黠戛斯傳¶
古堅昆國匈奴西鄙也未始與中國通貞觀二十二年¶
(二/月)聞鐵勒等已入臣其酋長俟利發入朝帝以其地為¶
堅昆府拜俟利發為都督&KR0032;燕然都督府大都護(王/晙)¶
都護(李光/弼)　單于副都護(郭子/儀)　瀚海都護司馬(王方/翼)¶
<pb:KR3k0032_WYG_133-22b>¶
　　　唐單于大都護府(雲中都護府又/見安北都護府)　狼山都督¶
　　　府(見兵/捷類)　瀚海都護府¶
志關内道單于大都護府本雲中都護府龍朔二年置¶
麟徳元年改名　突厥傳貞觀四年頡利亡其下或走¶
薛延陀或入西域降者尚十餘萬帝用溫彦博議度朔¶
方地自幽州屬靈州建順祐化長四州為都督府部頡¶
利故地左置定襄都督右置雲中都督二府統之(地理/志皆)¶
(&KR0032;單于/都護府)　車鼻可汗傳永徽元年九月八日庚子髙宗¶
<pb:KR3k0032_WYG_133-23a>¶
遣右騎衛中郎將髙侃伐車鼻可汗擒之獻於武徳殿¶
以其衆處鬱督軍山建新黎州使領其衆(置狼山都督/府以統之)¶
於是突厥盡為封疆臣矣始置單于瀚海二都護府單¶
于領狼山雲中桑乾三都督蘇農等二十四州瀚海都¶
護府領瀚海金微新黎等七都督仙蕚賀蘭等八州即¶
擢酋領為都督刺史龍朔三年二月改燕然為瀚海都¶
護府領囘紇徙故瀚海都護府於古雲中城號雲中都¶
護府磧以北蕃州悉&KR0032;瀚海南&KR0032;雲中雲中者義成公¶
<pb:KR3k0032_WYG_133-23b>¶
主所居也頡利滅李靖徙突厥羸破三百帳居之以阿¶
史徳氏為之長衆稍盛麟徳元年正月甲子即建言願¶
以諸王為可汗遥領之帝曰今可汗古單于也乃更雲¶
中府為單于大都護府以殷王為單于都護乾封元年¶
正月帝封禪都督葛邏禄叱利等三十餘人皆從至泰¶
山下已封詔勒名於封禪碑云凡三十年北方無戎馬¶
警(已上兼/載月日)　㑹要麟徳元年正月十六日(甲/子)勅改單于¶
大都護府(以殷王/遥領)垂拱二年改為鎮守使聖厯元年五¶
<pb:KR3k0032_WYG_133-24a>¶
月六日改為安北都護開元二年閏二月五日復置單¶
于都護府移安北都護於中受降城天寳四載十月單¶
于都護府置金河縣　表開元九年置朔方節度領單¶
于大都護府六州二軍三受降城　副都護(張知/遇)　長¶
史(蕭嗣/業)¶
　　　唐北庭大都護府¶
志隴右道北庭大都護府本庭州貞觀十四年平髙昌¶
以西突厥泥伏沙鉢羅葉護阿史&KR0316;賀魯部落置尋廢¶
<pb:KR3k0032_WYG_133-24b>¶
顯慶三年復置長安二年(十二月/戊申)為北庭都護府(置於/庭州)¶
　分紀開元初置北庭都護(郭䖍瓘封/常清為之)　㑹要建中二¶
年七月(戊午/朔)加伊西北庭節度使李元忠北庭大都䕶¶
以四鎮節度留後郭昕為安西大都護四鎮節度觀察¶
使詔曰二庭四鎮統任西夏五十七蕃十姓部落國朝¶
已來相奉率職自關隴失守東西阻絶忠義之徒泣血¶
相守皆侯伯守將交修共理之所致也其將士可超七¶
資初自兵興已來安西北庭為蕃虜所間隔節度使李¶
<pb:KR3k0032_WYG_133-25a>¶
嗣業等皆遥領之云云貞元六年十二月是嵗吐蕃陷北¶
庭都護府(紀/同)¶
　　　唐東夷都護府　饒樂都護府　松漠都督府¶
　　　　契丹内屬¶
奚傳東胡種居鮮卑故地去京師四千里貞觀三年始¶
來朝帝伐髙麗大酋從戰有功後數年其長可度者内¶
附帝以為饒樂都督府拜可度為饒樂都督復置東夷¶
都護府於營州兼統松漠饒樂地置東夷校尉　契丹¶
<pb:KR3k0032_WYG_133-25b>¶
傳貞觀中(二十/二年)契苾酋長窟哥舉部内屬乃置松漠都¶
督府以窟哥為使持節十州諸軍事松漠都督　志奚¶
州九府一奉誠都督府本饒樂都督府唐初置後廢貞¶
觀二十二年以内屬奚可度者部落更置并以别帥五¶
部置弱水等五州開元二十三年更名領州五契丹州¶
十七府一松漠都督府貞觀二十二年以内屬契丹窟¶
哥置其别帥七部分置峭落等八州李盡忠叛後廢開¶
元二年復置領州八右初皆&KR0032;營州都督神龍二年&KR0032;¶
<pb:KR3k0032_WYG_133-26a>¶
幽州都督　通鑑貞觀二十二年十一月庚子契丹帥¶
窟哥奚帥可度者並帥所部内屬以契丹部為松漠府¶
以窟哥為都督又以其别帥逵稽等部為峭落等九州¶
各以其屬紇主為刺史以奚部為饒樂府可度者為都¶
督又以其别帥阿㑹等部為弱水等五州亦各以其屬¶
紇主為刺史辛丑置東夷校尉官於營州　七書太宗¶
曰近契丹奚皆内屬置松漠饒樂二都督統於安北都¶
䕶朕用薛萬徹如何靖曰萬徹不如阿史那社爾及執¶
<pb:KR3k0032_WYG_133-26b>¶
失思力契苾何力　列傳張儉遷營州都督兼護東夷¶
校尉後改校尉官為都護府即以儉為之　程名振兼¶
東夷都護　李大酺開元二年為饒樂都督(後李詩延/寵為之)¶
明年入朝始復營州都督府(五年三月庚/戌  餘見下)　唐休璟以¶
夏官尚書檢校幽營都督安東都護¶
　　　唐保寧都護府¶
志劒南道都護府一保寧天寳八載(六/月)以劒南之索磨¶
川置領牂柯吐蕃(通鑑閏六/月乙丑)¶
<pb:KR3k0032_WYG_133-27a>¶
　　　唐大都督¶
官志髙祖起兵置左右領軍大都督各總三軍及定京¶
師置左右元帥太原道行軍元帥西討元帥皆親王領¶
之天寳末置天下兵馬元帥都統朔方河東河北平盧¶
節度使招討都統之名始於此大厯八年罷天下兵馬¶
元帥建中四年置諸軍行營兵馬都元帥興元元年置¶
副都統㑹昌中置靈夏六道元帥¶
　　　唐都督府　總管　按察　採訪　觀察諸使¶
<pb:KR3k0032_WYG_133-27b>¶
官志大都督府都督一人從二品(中都督府正三品/下都督府從三品)掌¶
督諸州兵馬甲械城隍鎮戌糧廪總判府事武徳初邊¶
要之地置總管以統軍加號使持節(元年六月/七日也)盖漢刺¶
史之任有行臺有大行臺其員有尚書省令一人掌管¶
兵民總判省事有僕射一人掌貳令事自左右丞以下¶
諸司郎中畧如京省七年(二月十二/日戊午)改總管曰都督總¶
十州者為大都督貞觀二年去大字凡都督府有刺史¶
以下如故然大都督又兼刺史而不檢校州事其後都¶
<pb:KR3k0032_WYG_133-28a>¶
督加使持節則為將諸將亦通以都督稱惟朔方猶稱¶
大總管邊州别置經畧使沃衍有屯田之州則置營田¶
使武后聖厯九年以夏州都督領鹽州防禦使及禄山¶
反諸郡當賊衝者皆置防禦守捉使乾元元年置團練¶
守捉使都團練守捉使大者領州十餘小者二三州代¶
宗廢防禦使惟山南西道如故楊綰為相罷團練守捉¶
使惟澧朗峽興鳳如故(㑹要武徳元年因隋舊制為大/總管七年二月十八日改大總)¶
(管曰大都督貞觀三年八月李靖除定襄道行軍大總/管已後行軍即稱總管本道即稱都督景雲二年四月)¶
<pb:KR3k0032_WYG_133-28b>¶
(賀拔延嗣除涼州都督充河西節度始有節度之號開/元元年十月六日勅朔方行軍大總管準諸道例改為)¶
(朔方節度使其年著令戶滿二萬已上為中都督府不/滿為下  五代㑹要長興三年四月中書奏天下舊有)¶
(八大都督府按十道圖以靈州為首陜幽揚潞魏鎮徐/等州為次  武徳總管洛淮陽王道元荆趙郡王孝恭)¶
(貞觀都督并李&KR0042;節益竇軌龍朔二/年十二月十六日并益荆為大都督)觀察處置使掌察¶
所部善惡舉大綱凡奏請皆屬於州貞觀初(八年正/月壬寅)遣¶
大使十三人廵省天下諸州水旱則遣使有廵察安撫¶
存撫之名神龍二年(二/月)以五品以上二十人為十道廵¶
察使按舉州縣再周而代景雲二年(六月二十/八日壬午)置都督¶
<pb:KR3k0032_WYG_133-29a>¶
二十四人察刺史以下善惡置司舉從事二人秩比侍¶
御史&KR0045;益并荆四州為大都督汴兖魏冀蒲綿秦洪潤¶
越十州為中都督皆正三品齊鄜涇襄安潭遂通梁䕫¶
十州為下都督從三品當時以為權重難制罷之惟四¶
大都督府如故置十道按察使(七月/置)道各一人開元元¶
年(九月/丙戌)罷按察使二年曰十道按察採訪處置使(閏二/月丁)¶
(卯復置以陸/象先等為之)至四年(閏十二/月辛酉)罷八年(五月/辛酉)復置十道按¶
察使秋冬廵視州縣(八月以王/晙等為之)十年又罷(通鑑十二年/五月丁亥)¶
<pb:KR3k0032_WYG_133-29b>¶
十七年(五月/壬辰)復置十道京都兩畿按察使二十年改曰¶
採訪處置使分十五道天寳末又兼黜陟使乾元元年¶
(五月/壬午)改曰觀察處置使(通典觀察并領都團練使分天/下為四十餘道  李景伯曰廵)¶
(察御史秩卑任重/漢代刺史之流也)大都督皆親王遥領大都督府之政¶
以長史主之(長史從三品督貞觀二年正月越王泰除/使持節大都  &KR0045;州等十六州諸軍士親)¶
(王遥領之始督通監開元二年正月壬申制選京官有/才識者除都  刺史都督刺史有政迹者除京官使出)¶
(入常均永為常式軒舊制凡/命都督刺史皆臨  册命)　地理志關内道府十原¶
慶延靈鹽夏宥麟勝豐河南道府二陜兖河東道府四¶
<pb:KR3k0032_WYG_133-30a>¶
代雲朔潞河北道府四魏鎮幽營山南道府二䕫利隴¶
右道府七秦鄯臨涼沙&KR0050;西淮南道府三&KR0045;壽安江南¶
道府四越福洪潭黔中道府二黔辰劒南道府九巂雅¶
黎茂戎松遂昌瀘嶺南道府七廣瓊邕桂容峯驩　通¶
典武徳五年以洛荆并幽交五州為大總管府七年改¶
大總管府為大都督府復有行軍大總管征伐則置於¶
所征之道以督軍事　六典注魏黄初二年始置都督¶
諸州軍事或領鎮戎總夷校尉至隋改為總管府武徳¶
<pb:KR3k0032_WYG_133-30b>¶
四年改為都督府貞觀中改為上中下都督府(都督一/人長史)¶
(一人司/馬二人)¶
　　　唐南寧州都督¶
地理志劒南道諸蠻州九十二南寧州漢夜郎地武徳¶
元年開南中置四年置總管府五年僑治益州六年更¶
名郎州貞觀元年罷都督開元五年復故名天寳廢縻¶
州本西豫州武徳七年置貞觀三年更名初為都督府¶
後罷&KR0032;戎州都督府　西爨&KR0019;貞觀二十三年徙莫祗¶
<pb:KR3k0032_WYG_133-31a>¶
儉望蠻内屬以其地為五州&KR0032;郎州都督府永徽初趙¶
孝祖定南夷罷郎州更置戎州都督以爨歸王為南寧¶
州都督　韋仁壽傳髙祖聞其治理詔檢校南寧州都¶
督嵗一按行慰勞寄治越巂仁壽將兵五百循西洱河¶
開地數千里置七州十五縣酋豪賓見授以牧宰威令¶
簡嚴(請徙治/南寧州)　徳宗貞元七年始以驩峯二州為都督¶
府(驩在安南限重海與文單占婆接/峯統覊縻州十八與蜀爨蠻接)¶
　　　唐姚州都督府¶
<pb:KR3k0032_WYG_133-31b>¶
地理志劒南道武徳四年以古滇王國民多姚姓因置¶
姚州都督并置州十三(于異五陵袖和往舍利范鄧野/共洪郎日南眉鄧邆備洛諾州)¶
(&KR0032;姚州/都督府)　㑹要麟徳元年五月八日(乙/卯)於昆明之弄棟¶
川置姚州都督府每年募五百人鎮守姚府總管五十¶
七州(裴懐古/為都督)故事嵗以兵五百戌姚州神功二年閏十¶
月蜀州刺史張柬之請罷姚州云古哀牢之舊國光武¶
季年始請内屬置永昌郡以統理之龍朔中武陵主簿¶
石子仁奏置州後廢即諸葛亮稱置官留兵有三不易¶
<pb:KR3k0032_WYG_133-32a>¶
之言遂驗垂拱四年南蠻郎將王善寳又請置州延載¶
中司馬成琛請於瀘南置鎮七所遣蜀兵防守乞省姚¶
州&KR0032;巂府於瀘北置關奏寢(又本/傳)¶
　　　唐&KR0027;林都督府　雞林大都督府¶
囘紇&KR0019;貞觀二年同羅遣使者入朝請内屬置&KR0027;林都¶
督府拜酋俟發時犍啜為都督(志關内道&KR0032;安北/都護  詳見上)　新¶
羅&KR0019;龍朔元年王金春秋卒以其子法敏襲王(九月癸/巳朔)¶
以其國為雞林州大都督府授法敏都督¶
<pb:KR3k0032_WYG_133-32b>¶
　　　唐黔州都督府¶
傳東謝蠻居黔州西貞觀三年其酋元深入朝顔師古¶
上言寫為王㑹圖帝以其地為應州(置縣/五)即拜元深為¶
刺史屬黔州都督府(詳見王㑹圖授天寳中以牂牁趙/國珍有方畧  黔中都督護五溪)¶
(十餘/年)　志江南道應州貞觀三年以東謝蠻首領謝元¶
深地置縣五莊州貞觀三年以南謝蠻首領謝彊地置¶
南壽州四年更名十一年為都督府景龍二年罷都督¶
&KR0032;黔州都督府¶
<pb:KR3k0032_WYG_133-33a>¶
　　　唐松州都督府　党項十五都督府¶
志關内道党項州五十一府十五(蘭池芳池相興永平/旭定清寧忠順寧保)¶
(靜塞萬吉樂容州靜邊州都督府&KR0032;靈州都督府/芳池州宜定州安化州都督府&KR0032;慶州都督府)貞觀¶
三年酋長細封歩賴内附後諸姓酋長相率内附列其¶
地置州縣&KR0032;松州都督府五年又開其地置州十六縣¶
四十七又以拓拔赤詞部置州三十二乾封二年以吐¶
蕃入㓂廢十二州咸亨二年又廢二州隴右道党項州¶
七十三府一縣一軌州都督府貞觀二年以細封歩賴¶
<pb:KR3k0032_WYG_133-33b>¶
部置&KR0032;松州都督府　傳上元二年郭子儀表徙靜邊¶
州都督夏州樂容等六府党項於銀州北(竇靜為夏/州都督)¶
　　　唐定襄雲中都督府¶
通鑑貞觀四年四月戊戌上御順天樓引見頡利詔羣¶
臣議區處之宜顔師古李百藥溫彦博魏徴等所言各¶
異上用彦博策處突厥降衆東自幽州西至靈州分突¶
利故所統之地置順祐北(志作/化)長四州都督府分頡利¶
之地為六州左置定襄都督府右置雲中都督府以統¶
<pb:KR3k0032_WYG_133-34a>¶
其衆五月辛未以突利為順州都督壬申以阿史那思¶
摩為懐化郡王上嘉思摩忠以為開州都督統舊衆十¶
四年三月丙辰置寧朔大使以護突厥(竇靜傳詔曰以/卿為寧朔大使)¶
(朕無北/顧憂矣)二十三年十月髙宗置舍利等五州&KR0032;雲中都¶
督府蘇農等六州&KR0032;定襄都督府　志關内道突厥州十¶
九府五定襄都督府(貞觀四年析頡利部為/二以左部置僑治寧州)領州四(貞/觀)¶
(二十三年十月/分諸部置州三)&KR0032;夏州都督雲中都督府(貞觀四年析/頡利右部置)¶
(僑治朔/方境)領州五(二十三年十/月置州三)桑乾都督府(龍朔三年分/定襄置僑治)¶
<pb:KR3k0032_WYG_133-34b>¶
(朔/方)領州四(貞觀二十三年/分諸部置州三)呼延都督府(貞觀二/十年置)領州三¶
(二十三年/置州二)&KR0032;單于都督府新黎州(貞觀二十三年以車/鼻之子羯漫陀部置)¶
(初為都督/府後為州)渾河州(永徽元/年置)狼山州(永徽元年以歌邏禄/古廂部置為都督府)¶
(&KR0032;雲中都護顯慶/三年為州來屬)堅昆都督府(貞觀二十二年以/沙鉢羅葉護部置)&KR0032;安¶
北都護府河北道突厥州二順州順義郡(貞觀四年平/突厥以其部)¶
(落置順祐化長四州都督府於幽靈之境又置北開北/寧北撫北安等四州都督府六年順州僑治營州南之)¶
(五柳戌又分思農部置燕然縣僑治陽曲分思結部置/懐化縣僑治秀容&KR0032;順州後皆省祐化長及北開等四)¶
(州亦廢而順州/僑治幽州城中)瑞州(本威州貞觀十年置咸亨中/更名後僑治良鄉之廣陽城)初&KR0032;¶
<pb:KR3k0032_WYG_133-35a>¶
營州都督府神龍初&KR0032;幽州都督府隴右道突厥州三¶
府二十七云云¶
　　　唐靜邊州都督府¶
志關内道靜邊州都督府貞觀中置初在隴右後僑治¶
慶州之境領州二十二&KR0032;靈州都督府¶
　　　唐&KR0027;兹都督府　左屯衛大將軍平&KR0027;兹¶
志隴右道&KR0027;兹都督府貞觀二十年平&KR0027;兹置領州九¶
&KR0032;安西都護府　通鑑顯慶三年&KR0027;兹大將羯獵顛遣¶
<pb:KR3k0032_WYG_133-35b>¶
使降於西突厥沙鉢羅可汗布失畢據城自守詔左屯¶
衛大將軍楊胄討之大破之禽羯獵顛乃以其地為&KR0027;¶
兹都督府正月戊申立布失畢之子素稽為&KR0027;兹王兼¶
都督(詳見州/鎮類)¶
　　　唐靈州都督府¶
㑹要貞觀二十年二月四日西蕃沙鉢羅葉護率衆歸¶
附以阿史徳時健俟斤部落置臯蘭祁連二州&KR0032;靈州¶
都督府永徽元年廢調露元年又置魯麗塞含依契六¶
<pb:KR3k0032_WYG_133-36a>¶
州(時人謂之/六州胡)長安四年合為正長二州神龍三年置蘭¶
池都督府分為六縣開元十年復分為魯麗契塞四州¶
九月禽康願子移河曲六州胡於許汝等州十八年又¶
置長正二州開元元年以九姓部落置臯蘭燕然燕山¶
雞田雞鹿燭龍等六州屬靈州至徳元年七月靈武郡¶
改為靈武大都督府正元九年十二月杜希全獻體要¶
八章¶
　　　唐燕然都督府¶
<pb:KR3k0032_WYG_133-36b>¶
囘紇傳薛延陀之滅多覽葛酋多濫葛末與囘紇皆來¶
朝以為燕然都督府(貞觀二十一年/正月丙申置)授右衛大將軍即¶
為都督死以多濫葛塞匐為俟利發繼為都督(詳見/上)¶
志燕然州以多濫葛部地置初為都督府&KR0032;燕然都護¶
開元元年來屬僑治囘樂達渾都督府以延陀部落置¶
僑治寧朔¶
　　　唐臯蘭都督府¶
囘紇傳渾在囘鶻諸部最南者太宗時薛延陀滅大俟¶
<pb:KR3k0032_WYG_133-37a>¶
利發渾汪舉部内向以其地為臯蘭都督府後分東西¶
渾瑊即汪之後也　志東臯蘭州初以渾部地為都督¶
府并以延陀餘衆置祁連州後罷都督又分東西州永¶
徽三年皆廢¶
　　　唐囘紇九都督府¶
志關内道囘紇州十八府九貞觀二十一年分囘紇諸¶
部置達渾都督府(以延陀部/置領州五)安化州都督府寧朔州都¶
督府僕固州都督府(三府僑/治朔方)&KR0032;夏州都督府瀚海都督¶
<pb:KR3k0032_WYG_133-37b>¶
府(以囘紇/部置)金微都督府(以僕固/部置)幽陵都督府(以拔野/古部置)&KR0027;¶
林都督府(貞觀二年以/同羅部置)堅昆都督府(以結骨部置二又/云貞觀二十  年)¶
(以沙鉢羅/葉護部置)&KR0032;安北都護府(已上共九/都督府)　囘紇傳貞觀二¶
十一年拔曵固大俟利發屈利失舉部内屬置幽陵都¶
督府拜屈利失為都督(㧞曵固名/㧞野古)　通鑑貞觀二十二¶
年結骨古未通中國聞鐵勒諸部皆服二月其俟利發¶
失鉢屈阿棧入朝上宴之於天成殿謂侍臣曰昔渭橋¶
斬三突厥自謂功多今斯人在席更不以為怪邪失鉢¶
<pb:KR3k0032_WYG_133-38a>¶
屈阿棧請除一官執笏而歸誠百世之幸戊午(七/日)以結¶
骨為堅昆都督府以失鉢屈阿棧為右屯衛大將軍堅¶
昆都督&KR0032;燕然都護又以阿史徳時健俟斤部落置析¶
連州&KR0032;靈州都督是時四夷君長爭遣使獻見每元正¶
朝賀常數百千人辛酉上引見諸胡使者謂侍臣曰今¶
綏之以徳窮髮盡為編戸(神龍元年置蘭池都督府名/至徳元年七月靈武郡改)¶
(靈武大/都督府)¶
　　　唐豐州都督府(又見/上)¶
<pb:KR3k0032_WYG_133-38b>¶
通鑑貞觀二十三年三月丙辰置豐州都督府使燕然¶
都護李素立兼都督¶
　　　唐賀魯八都督府(又見安/西都護)¶
志(兼㑹/要)隴右道貞觀二十三年二月十一日(丙/戌)以阿史¶
那賀魯部置瑶池都督府永徽四年三月十三日廢顯¶
慶二年十一月擒賀魯十一日分其地置濠池崑陵二¶
都護府十七日分其種落置都督府八(下文惟見六都/督府當考  傳)¶
(惟有/五)匐延都督府以處木昆部置嗢鹿州都督府以突¶
<pb:KR3k0032_WYG_133-39a>¶
騎施索葛莫賀部置潔山都督府以突騎施阿利施部¶
置鹽泊州都督府以胡禄屋闕部置雙河都督府以攝¶
舍提瞰部置鷹婆都督府以䑕尼施處半部置其役屬¶
諸胡皆為州並&KR0032;北庭都護府(一云顯慶三年十一月/甲子獻賀魯于昭陵分)¶
(其種落為六都督府/勅&KR0032;安西都護府)　沙陀傳永徽初以賀魯所領授¶
沙陀那速後三年廢瑶池都督府即處月地置金滿沙¶
陀二州皆領都督(永徽五年閏四月丙午以處月部置/金滿州&KR0032;輪臺龍朔二年為都督府)¶
處月來歸乃置崑陵都護府統咄禄部長安二年進其¶
<pb:KR3k0032_WYG_133-39b>¶
酋金山為金滿州都督開元二年輔國領之天寳初以¶
骨咄支兼囘紇副都護　彌射傳咸亨二年以西突厥¶
部酋都支兼匐延都護長安中以阿史那獻龔興昔亡¶
可汗安撫招慰十姓大使北庭大都護四年懐道兼濛¶
池都護開元五年授蘇禄突騎施都督為金方道經畧¶
大使　(闕三字/)聖厯三年嗢鹿州都督烏質勒衆漸盛¶
移牙於碎葉則天授以瑶池都督¶
　　　唐賀蘭都督府¶
<pb:KR3k0032_WYG_133-40a>¶
太宗貞觀六年契苾何力尚紐率其部來歸詔處之甘¶
涼間以其地為榆溪州永徽四年以其部為賀蘭都督¶
府&KR0032;燕然都護¶
　　　唐康居都督府¶
傳康國者元魏所謂悉萬斤者隋時其王屈木支娶西¶
突厥女遂臣突厥武徳十年始遣使來獻貞觀五年遂¶
請臣太宗曰朕惡取虛名害百姓且康居臣我緩急當¶
同其憂師行萬里寧朕志邪郤不受俄又遣使來獻師¶
<pb:KR3k0032_WYG_133-40b>¶
子帝珍其逺命祕書監虞世南作賦自是嵗入貢致金¶
桃銀桃詔令植苑中髙宗永徽時以其地為康居都督¶
府即授其王拂呼縵為都督(㑹要顯慶三年遣果毅董/寄生列其所居城為康居)¶
(都督/府)¶
　　　唐隂山大漠元池三都督府¶
志隴右道顯慶三年分葛邏禄部置三府以謀落部置¶
隂山州都督府以葛邏禄熾俟部置大漠州都督府以¶
葛邏禄踏實部置元池州都督府(金附州都督府/析大漠州置)　囘¶
<pb:KR3k0032_WYG_133-41a>¶
紇傳葛邏禄亦突厥諸族在北廷西北金山之西有三¶
族一謀落二熾俟三踏實力永徽初三族皆内屬顯慶¶
二年以謀落部為隂山都督府熾俟部為大漠都督府¶
踏實力部為元池都督府(志初元池咽麴為州&KR0032;燕然/長安二年為都督府&KR0032;北庭)¶
　通鑑顯慶二年春正月癸巳(十四/日)分哥羅禄(又作葛/邏禄)¶
三部置隂山大漠二都督府¶
　　　唐河西二都督府¶
志河西内屬諸胡州十二烏壘州至乞乍州府二媯塞¶
<pb:KR3k0032_WYG_133-41b>¶
都督府渠黎都督府¶
　　　唐百濟五都督府¶
通鑑顯慶五年八月蘇定方平百濟百濟故有五部分¶
統三十七郡二百城七十六萬戸詔以其地置熊津馬¶
韓東明金漣徳安五都督府并置帶方州(&KR0032;安東都護/府  麟徳後)¶
(廢/)以其酋長為都督刺史(傳云左衛中郎將王文度為/熊津都督  總章元年劉仁)¶
(軌為熊津道安撫大使儀鳳元年二/月甲戌徙熊津都督府於建安故城)¶
　　　唐西域十六國都督府¶
<pb:KR3k0032_WYG_133-42a>¶
志隴右道西域府十六州七十二龍朔元年(六月/癸未)以隴¶
州南田令王名逺為吐火羅道置州縣使自于闐以西¶
波斯以東凡十六國以其王都為都督府屬部為州縣¶
凡州八十八縣百一十軍府百二十六月氏(領州二/十五)大¶
汗(領州/十五)條支(領州/九)天馬(領州/二)髙附(領州/二)修鮮(領州/十)寫鳳¶
(領州/四)悅般(領州/一)竒沙(領州/二)姑墨(領州/一)旅獒崑墟至㧞鳥¶
飛(領州/一)王庭波斯右&KR0032;安西都護府　通鑑龍朔元年¶
六月癸未以吐火羅嚈噠訶達羅支解蘇骨咄施罽賓¶
<pb:KR3k0032_WYG_133-42b>¶
㠶延石汗那護時犍怛沒烏拉喝多勒建俱蜜護蜜多¶
久越得犍波斯十六國置都督府八州七十六(餘同志/  㑹要)¶
(云州八十圖又/見後西域)上元二年正月丙寅以于闐國為毗沙¶
都督府分十州開元十五年張守珪為&KR0050;州刺史築故¶
城朝廷嘉其功以&KR0050;州為都督府以守珪為都督¶
　　　唐髙麗九都督府¶
志河北道髙宗滅髙麗置都督府九州四十二(一百縣/  㑹要)¶
(總章元年十/二月七日分)後所存州止十四府九新城遼城哥勿衛¶
<pb:KR3k0032_WYG_133-43a>¶
樂舍利居素越喜去旦建安州都督府(髙麗舊有五部/一百七十六城)¶
(六十九萬七千戶人擢酋渠/為都督刺史與華  参理)&KR0032;安東都護府¶
　　　唐毗沙都督府(詳見/四鎮)¶
志隴右道毗沙都督府本于闐國貞觀二十二年内附¶
初置州五髙宗上元二年置府分州為十　通鑑上元¶
二年正月丙寅以于闐國為毗沙都督府分其境内為¶
十州(顯慶三年以渴塞城為休/循州都督授阿了參刺史)　吐谷渾傳咸亨三年¶
(二月/八日)諾曷鉢自鄯州徙靈州帝為置安樂州拜刺史貞¶
<pb:KR3k0032_WYG_133-43b>¶
元十四年以慕容復為安樂都督青海王¶
　　　唐營州都督(詳見上東/夷都護)¶
㑹要萬嵗通天元年云云其後營州都督寄置於幽州漁¶
陽城開元五年三月奚契丹欵附上欲復營府於舊城¶
宋璟以為不可獨宋慶禮盛陳其利詔慶禮與姜師度¶
更柳城築營州城三旬而畢拜慶禮營州都督開屯田¶
八十餘所¶
　　　唐黑水州都督府¶
<pb:KR3k0032_WYG_133-44a>¶
志河北道黑水州都督府開元十四年置&KR0032;幽州都督¶
府　李獻誠領黑水經畧使¶
　　　唐隂山府都督(又見/下)¶
通鑑元和三年五月沙陀酋長朱邪盡忠與其子執宜¶
背吐蕃自歸帥部落三萬自甘州循烏得建山而東為¶
吐蕃所追戰死子執宜執其餘衆猶近萬人騎三千詣¶
靈州降靈鹽節度范希朝自率衆迎於塞上置之鹽州¶
為市牛羊廣其蕃牧詔置隂山府以執宜為兵馬使未¶
<pb:KR3k0032_WYG_133-44b>¶
幾盡忠弟葛勒阿波又率衆七百詣希朝降詔以為隂¶
山府都督自是靈鹽每月征討用之所向皆㨗靈鹽兵¶
益强盖以沙陀勁勇冠諸胡也(王鍔節度太原請析其/族&KR0032;諸州遂建十府以)¶
(處沙/陀)　傳太和中柳公綽奏陘北沙陀素為九姓六州¶
所畏請委執宜治雲中塞下廢府十一料部人三千禦¶
北邊號代北行營授執宜隂山府都督代北行營招撫¶
使&KR0032;河東節度　開元三年大漠都督特進朱斯陰¶
山都督匐雞元池都督胡鼻率衆内附詔處其衆於¶
<pb:KR3k0032_WYG_133-45a>¶
金山¶
　　　開寳安南都護¶
交趾本南越之地漢置交趾刺史唐交州總管調露中¶
改安南都護皇朝乾徳初其部内亂有攝驩州刺史丁¶
部領與其子璉率衆討平之部民共立部領為交州帥¶
凡三年私命璉為節度使開寳六年五月己巳璉遣使¶
貢方物制以璉特進檢校太師充靜海軍節度管内觀¶
察處置等使安南都護兼御史大夫上柱國封濟隂郡¶
<pb:KR3k0032_WYG_133-45b>¶
開國公仍賜推誠順化功臣至八年八月丙午又制授¶
部領太師上柱國封交趾郡王朝廷以璉再修職貢特¶
崇寵其父也興國初丁璉死為黎桓所簒子黎龍延景¶
徳四年七月辛巳制授交趾郡王賜名至忠祥符間天¶
書降亦例加恩二年至忠卒為李公蘊所簒授公蘊都¶
護郡王公蘊傳子徳政寳元元年進南平王孫曰尊曾¶
孫乾徳陽煥後有天祚龍&KR2686;昊旵襲封(交趾初封交趾/郡王久之進南)¶
(平王死則進侍中南越王淳熙元年二月李天祚自南/平王特封安南國王四年丁酉三月二十四日授龍&KR2686;)¶
<pb:KR3k0032_WYG_133-46a>¶
(安南王制云即樂國以肇封既從世襲極/真王而錫命何待次升盖言不封郡王也)今安南國王乃¶
陳日煚效忠順化功臣靜海節度(象郡/浪泊)　(龍編/銅柱)　(南交/鳶江)¶
真臘大同軍節度雲州刺史　闍婆懐逺節度琳州刺¶
史(訶/陵)　大理雲南節度(政和七年其/王段和譽)　占城同闍婆封¶
(林邑之環王銅古/越裳  界    柱)¶
　　　紹興都督府　督視軍馬¶
紹興二年四月二十七日戊子吕頥浩以左僕射都督¶
江淮荆浙諸軍事(置司鎮江以/都督府為名)九月命孟庾以參政兼¶
<pb:KR3k0032_WYG_133-46b>¶
權同都督(十二月二十八/日除同都督)四年八月十一日趙鼎自知¶
宻院為都督川陜荆襄諸軍事五年二月十二日丙戌¶
鼎與張浚並相兼都督諸路軍馬(十四日詔都督府/以諸路軍事為名)二¶
十六日詔臨遣相臣按行師壘有或難從於中覆即宜¶
專制於事幾六年七月十七日詔浚暫赴行在奏事三¶
十一年十一月十九日知樞宻院葉義問為督視江淮¶
荆襄軍馬(中書舍人虞允文参謀軍事朝議以非相臣/故其名下都督一等盖不考趙鼎故事也)¶
三十二年五月十三日義問結局遷三官孝宗即位七¶
<pb:KR3k0032_WYG_133-47a>¶
月九日詔汪澈以參政督視湖北京西軍馬隆興元年¶
正月庚子張浚以樞使都督江淮二年九月二十一日¶
癸卯湯思退以左僕射都督二十三日命太傅楊存中¶
同都督十一月七日參政王之望同都督之望辭思退¶
解職九日以存中為都督(非宰相而都/督自存中始)乾道元年二月¶
結局　考葛亮總統之稱用謝安督軍之號¶
　　　中興都統制(又見/兵制)¶
諸軍都統制古無其官宣和間西南用兵大將不相統¶
<pb:KR3k0032_WYG_133-47b>¶
一即其中拔一人為都統制以總之建炎元年五月既¶
置御營司遂擢王淵為都統制名官自此始其後劉光¶
世為之其下分為五軍紹興初御營司罷有㫖諸大將¶
之軍稱神武五軍諸小校兵少者謂之神武副軍並&KR0032;¶
樞宻院俄又改為行營五護軍韓世忠稱左軍劉光世¶
稱右軍張浚稱中軍王&KR0645;稱前軍巨師古稱後軍其後¶
右護軍叛於是呉玠軍始以右護軍為號四年呉璘為¶
右軍都統制又以楊政為宣撫司都統制屯興元郭浩¶
<pb:KR3k0032_WYG_133-48a>¶
為樞宻院都統制屯金州十一年諸將罷兵四月乙未¶
乃收其所部為御前諸軍而統制皆以屯駐州名冠軍¶
額之上獨川陜如故十八年五月甲申罷四川宣撫司¶
楊政改御前都統制(紹興十二年壬戌嵗以金陵選鋒/一軍移於池州始有御前都統制)¶
(之號自/王進始)十九年漢沔亦改為御前諸軍(璘稱利州西路/政稱利州東路)¶
三十一年王彦昭始除金房開逵州都統制乾道五年¶
十月令蜀三都統隨駐劄處係銜(副都統紹興七年始置/後省乾道三年五月除)¶
(員琦為荆/南副都統)　江上始有京口秣陵武昌三大軍紹興末¶
<pb:KR3k0032_WYG_133-48b>¶
楊存中請置江池二軍劉琦請置荆渚一軍嘉定初安¶
丙奏分興州十軍為沔利二軍沔州除都統制利州除¶
副都統制自是天下有十都統矣(荆鄂一軍而正帥任/鄂副帥在襄淳熙新)¶
(㫖也改又有平江許浦水軍都統制舊&KR0032;沿海制司乾/道中  &KR0032;殿前司五年冬改為御前水軍八年春倂歸)¶
(許浦置副都統制統之淳熙四年冬以七千人為額月/又乾道六年分立前中後三軍於許浦建寨萬間四)¶
(二十四日水軍統制馮湛謂以/平江府許浦駐劄為稱詔可)　鎮江軍韓世忠部曲¶
也建康大軍張浚部曲也鄂州軍岳飛部曲也惟荆南¶
江池皆紹興末新創荆南則劉錡所招效用而頗以鄂¶
<pb:KR3k0032_WYG_133-49a>¶
軍益之江池軍則三衙之疲弱而江州一軍又雜以江¶
西茶盗東南惟以潤昇鄂三軍為根本興州興元府金¶
州三司兵本曲端呉玠關師古之徙關西部曲也(三大/將之)¶
(兵惟興/元偏重)　乾道三年閏七月一日上諭宰執曰朕欲江¶
上諸軍各置副都統兼領軍事豈惟儲他時統帥亦使¶
主帥不敢專擅於是以郭剛為鎮江副都統制張榮為¶
建康副都統制以贊主帥議軍事(次將亞旅副/戎二矛重弓)¶
魏何昌曰先王制法建官授任則置副佐陳師命將則¶
<pb:KR3k0032_WYG_133-49b>¶
立監貳宣命遣使則設介副當難則權足相濟員缺則¶
才足相代韓信伐趙張耳為貳馬援討越劉隆副軍¶
李徳&KR0073;詔呉漢征蜀劉尚副軍李勣取平壤參以道宗¶
李靖襲隂山副之公謹　唐志天寳末置都統興元元¶
年置副都統黄巢之難置諸道行營都統¶
　¶
　¶
　玉海卷一百三十三¶
