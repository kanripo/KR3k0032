#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷八十三
#+PROPERTY: JUAN 卷八十三
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷八十三
<pb:KR3k0032_WYG_083-1a>¶
欽定四庫全書¶
　玉海卷八十三¶
　　　　　　　　　　　　宋　王應麟　撰¶
　車服¶
　　旌旗¶
　觜觿西九星一曰天旗　爾雅注旄首曰旌有鈴曰¶
　旂¶
　　　黄帝五旗　牙旗¶
<pb:KR3k0032_WYG_083-1b>¶
外紀有熊制陳法設五旗五麾天下不順者征之東至¶
海西至空桐南至于江北逐葷粥而邑于涿鹿之阿¶
通典黄帝振兵教熊羆貔貅云云(同/上)　世本黄帝作旃¶
　河圗風后曰予告汝帝之五旗東方法青龍曰旗西¶
方法白虎曰典南方法赤鳥曰䉭(一作/鼠)北方法&KR0007;武曰¶
旂中央法黄龍曰常　黄帝出軍决有所攻伐作五采¶
牙幢始立牙之日吉氣來應旗幡指敵或從風舉勇氣¶
奔逸是謂堂堂之陣正正之旗此大勝之徴(青牙旗引/東赤南白)¶
<pb:KR3k0032_WYG_083-2a>¶
(西黒北/黄中)　列子黄帝與炎帝戰阪泉以鵰鶡鷹鳶為旗¶
幟蓋旌旗之始也¶
　　　堯進善旌　舜告善旌¶
見招諫類　文選王融䇿秀才文或揚旌求士注管子¶
曰舜有告善之旌¶
　　　舜太常¶
子華子舜游巖廊之上被袗衣而鼓五&KR0076;之琴畫日月¶
于太常(釋名曰言/常明也)備十有二章黼黻&KR0007;黄爛如也(禮司/常疏)¶
<pb:KR3k0032_WYG_083-2b>¶
(聖人與日月齊明旌旗畫日月象之臧哀伯云三辰旂/旗昭其明也太常畫日月兼有星  書疏王肅以為舜)¶
(時三辰即畫於旌旗子廣雅云天子之旌髙九/仞  春杖疏曰穆天  傳天子建日月七星)¶
　　　舜皂游¶
史記秦之先大費與禹平水土舜曰咨爾費(是為/伯翳)贊禹¶
功其錫爾皁游索隠皁色旒斾　後漢志秦&KR0007;旗皁游¶
從水徳¶
　　　虞旂　夏綏　魯四代旌旗¶
明堂位有虞氏之旂(下文言有/虞氏之緌)夏后氏之綏殷之大白¶
<pb:KR3k0032_WYG_083-3a>¶
周之大赤注四者旌旗之屬綏當為緌虞當言綏夏當¶
言旂此盖錯誤緌謂注旄牛尾於杠首所謂大麾書曰¶
武王右秉白旄以麾禮王建大旂以賓建大赤以朝建¶
大白以即戎建大麾以田正義此論魯有四代旌旗虞¶
緌但注旄竿首未有旒縿夏旂漸文既注旄竿首又有¶
旒縿大白大赤各随代之色無所畫也　王制天子下¶
大綏注有虞氏之旌旗也　通典夏奚仲為車正建旗¶
斿旐以别尊卑等級　巾車注大麾色黒夏后氏所建¶
<pb:KR3k0032_WYG_083-3b>¶
　司常疏夏采注云禹貢徐州貢夏翟之羽有虞氏以¶
為緌後世或無染鳥羽象而用之(冬官鍾氏/染鳥羽)　荀子武¶
王誅紂垂之赤斾　墨子天賜武王黄鳥之旗¶
　　　夏旌旗　旂常¶
宋禮志夏建旌旗以表貴賤　隋志奚仲為夏車正加¶
以旂常於是旒就有差用明尊卑之别¶
　　　商龍旂　周龍旂(又見/下)　渠門赤旂　綪茷¶
商頌&KR0007;鳥龍旂十乘大糦是承疏諸侯建龍旂助祭¶
<pb:KR3k0032_WYG_083-4a>¶
魯頌龍旂承祀疏建交龍之旂　周頌載見龍旂陽陽¶
和鈴央央鞗革有鶬注陽陽言文章和在軾前鈴在旂¶
上　齊語(管子/同)葵丘之㑹天子使宰孔致胙于桓公賞¶
服大路龍旂九旒(管子云/九斿)渠門赤旂注渠門兩旗所建¶
以為軍門若今牙門也赤旂大旂也(管子注渠/門旗名)　左傳¶
分魯公以大旂(交龍/為旂)分康叔以少帛(雜/帛)綪茷(大赤也取/染草名)¶
(通東京賦/  帛綪茷)旌旗(通帛為旃/析羽為旌)　吳語建肥胡(幡/)白常白旂¶
赤常赤旟&KR0007;常&KR0007;旗(詩出車疏文王時未制周禮則/南仲以下或建旗或載旐載旟)¶
<pb:KR3k0032_WYG_083-4b>¶
荀子禮論龍旂九斿所以養信　吕氏春秋孟春載青¶
旂注交龍為旂載者若今之雞翹車是也　漢書韋孟¶
詩肅肅我祖國自豕韋黼衣朱黻四牡龍旂云云揔齊¶
羣邦以翼大商注應劭曰旗上畫龍為之國語云豕韋¶
為商伯　後漢志注東觀書永平二年正月東平王蒼¶
議曰旂有龍章日月以備其文¶
　　　周九旗　大常　旂　旜　物　旗　旟　旐¶
　　　　旞　旌　巾車旗物　大閱旗物　大旂¶
<pb:KR3k0032_WYG_083-5a>¶
春官司常(中士/二人)掌九旗之物名各有屬以待國事日月¶
為常交龍為旂通帛為旜雜帛為物熊虎為旗鳥隼為¶
旟龜蛇為旐全羽為旞析羽為旌(注物名者所畫異物/則異名屬謂徽識也)¶
(大傳謂之徽號今城門僕射所被及亭長著絳衣皆其/舊象通帛謂之大赤從周正色無飾雜帛者以帛素飾)¶
(其側白殷之正色全羽析羽皆五采繫於旞旌之上所/謂注旄於干首凡九旗之帛皆用絳  疏周建子物萌)¶
(色赤殷建丑為正物牙色白詩干旄干旌注云孤卿建/旃大夫建物首皆注旄太常已下首皆有旄羽周尚赤)¶
(故爾雅云/纁帛縿也)及國之大閱贊司馬頒旗物王建大常(注王/畫日)¶
(月象天/明也)諸侯建旂(畫交龍一象升/朝一象下復)孤卿建旜(不畫言奉/王之政教)¶
<pb:KR3k0032_WYG_083-5b>¶
(而已載聘禮/使者  旜)大夫士建物(雜帛言以先王正道佐職也/疏中赤旁白白是先王殷之)¶
(正/色)師都建旗(六鄉六遂大夫鄉遂出軍/賦熊虎象其守猛莫敢犯)州里建旟(鳥隼/象勇)¶
(捷/)縣鄙建旐(&KR0027;蛇象捍/難避害)道車載旞(象路也王以/朝夕燕出入)斿車載¶
旌(木路也王以田以鄙全羽析羽五色象其文/徳也大閱王乗戎路建大常玉路金路不出)皆畫其¶
象焉官府各象其事州里各象其名家各象其號(徽識/以題)¶
(别衆臣樹之於位朝各就焉/三者旌旗之細也異外内)凡祭祀各建其旗㑹同賓¶
客亦如之(注皆建/大常)置旌門(掌舎設/旌門)軍事建旌旗致民置¶
旗&KR0102;之甸亦如之　巾車(下大夫/二人)辨旗物玉路建大常¶
<pb:KR3k0032_WYG_083-6a>¶
十有二斿以祀(九旗之畫日月者正/幅為縿斿則屬焉)金鼓建大旂以賓¶
(九旗之畫/交龍者)象路大赤以朝(九旗之/通帛)革路建大白以即戎¶
(殷之旗猶周大赤蓋象正色也旗周書尅殷武王乃手/大白以麾諸侯百夫荷素質之  以前于王  世俘云)¶
(王佩赤/白旂)木路建大麾以田(不在九旗中以正色言/之刪黒夏后氏所建)　夏¶
官大司馬中秋教治兵王載大常諸侯載旂軍吏載旗¶
師都載旜鄉遂載物郊野載旐百官載旟各書其事與¶
號　節服氏衮冕六人維王之大常　司勲凡有功者¶
銘書王之大常祭於大烝司勲詔之(注生則書于王旌/識其功  書君牙)¶
<pb:KR3k0032_WYG_083-6b>¶
(成績紀/于大常)　冬官輈人龍旂九斿以象大火也(注交龍為/旂諸侯之)¶
(所建也大火蒼龍宿之心其屬有尾尾九星䟽車上皆/建旌旂故因說旌旂之義已下九斿七斿六斿四斿之)¶
(旌旗皆謂天子自建若臣下皆依命數然天子以十二/為節而今建九七六四斿者上得兼下也尾九星九斿)¶
(所象此謂天子龍旂其上公亦九斿若侯伯則七斿子/男則五斿大行人所云是也  樂記曰龍斿九斿天子)¶
(之旌也齊輿人疏案禮緯/諸侯旗  軫大夫齊較)鳥旟七斿以象鶉火也(注鳥/隼為)¶
(旟州里所建鶉火朱鳥宿之栁其屬/有星星七星疏鶉火三星栁為首)熊旗六斿以象伐¶
也(注熊虎為旗師都之所建也伐/屬白虎宿與參連體而六星)&KR0027;蛇四斿以象營室¶
也(注&KR0027;蛇為旐縣鄙之所建營室/&KR0007;武宿與東璧連體而四星)弧旌枉矢以象弧也¶
<pb:KR3k0032_WYG_083-7a>¶
(注覲禮曰侯氏載龍旂弧韣則旌旂之屬皆有弧也弧/以張縿之幅有衣謂之韣又為設矢象弧星有矢也妖)¶
(星有枉矢者蛇行有毛目此云枉矢蓋畫之也疏弧旌/者弧弓也旌旗有弓所以張縿幅弓上畫枉矢於上韣)¶
(韜也以衣韜其弓月令帶以弓韣是也不晉志弧九星/在狼東南天弓也  輈人此制與周官  合四旗非周)¶
(制亦非前代之制正合曲/禮之言然則戰國之制乎)　秋官大行人上公建常九¶
斿侯伯七斿子男五斿(注常旌/旗也)　明堂位是以魯君孟¶
春乗大路載弧韣旂十有二旒日月之章祀帝于郊配¶
以后稷天子之禮也(左傳分魯公以大旂茷泮/水言觀其旂其旂茷)有虞氏¶
之旂夏后氏之綏商之大白周之大赤　左傳三辰旂¶
<pb:KR3k0032_WYG_083-7b>¶
旗昭其明也注日月星畫於旂旗象天之明疏九旗之¶
物唯日月為常不言畫星者蓋大常之上又畫星也穆¶
天子傳稱建日月七星蓋畫北斗七星也　通典黄帝¶
振兵教熊羆貔貅制陳法設五旗五麾夏后氏奚仲為¶
車正建其斿旐殷因之周制司常掌九旗云云¶
　　　周虞旗　虞旌¶
地官山虞若大田獵則萊山田之野及&KR0102;田植虞旗于¶
中致禽而珥焉注山虞有旗以其主山得畫熊虎其仞¶
<pb:KR3k0032_WYG_083-8a>¶
數則短也(山多虎故/用熊虎)澤虞若大田獵則萊澤野及&KR0102;田¶
植虞旌以屬禽注澤鳥所集故得注析羽　大司徒大¶
軍旅田役以旗致萬民而治其徒庶之政令　鄉師凡¶
四時之田及期以司徒之大旗致衆庶而陳之以旗物¶
辨鄉邑而治其政令刑禁注司徒致衆庶者以熊虎之¶
旗　遂人若起野役則令各帥其所治之民而至以遂¶
之大旗致之注遂之大旗熊虎　天官獸人及&KR0102;田令¶
禽注于虞中注置虞人所立虞旗之中　夏官田僕凡¶
<pb:KR3k0032_WYG_083-8b>¶
田令獲者植旌　大司馬大閱司馬建旗于後表之中¶
以旌為左右和之門　儀禮鄉射君國中射則皮樹中¶
以翿旌獲(疏用羽/為之)白羽與朱羽糅(注燕射也以翿/旌獲尚文徳也)於郊¶
則閭中以旌獲(大射也析/羽為旌)於竟則虎中龍旜(與鄰國君/射也畫龍)¶
(於旜尚文章/也通帛為旜)大夫兕中各以其物獲士鹿中翿旌以獲¶
　詩車攻悠悠斾旌建旐設旄搏獸于敖注田者褐纒¶
旃以為門天子發抗大綏諸侯發抗小綏疏舉綏為表¶
抗綏謂既射舉之因置虞旗於其中受而致禽焉受禽¶
<pb:KR3k0032_WYG_083-9a>¶
獵止則&KR0102;之故王制曰下大綏(下謂/&KR0102;之)　齊招虞人以旌¶
不至　楚公子圍為王旌以田¶
　　　周獲旌(又見/上)　更旌¶
春官司常凡射共獲旌嵗時共更旌注獲旌獲者所持¶
旌更旌取舊予新　夏官服不氏射則贊張侯以旌居¶
乏而待獲　田僕令獲者植旌注以告獲也　儀禮鄉¶
射司馬命獲者執旌以負侯大射儀獲者坐而獲舉旌¶
以宮偃旌以商　孟子齊景公田招虞人以旌不至¶
<pb:KR3k0032_WYG_083-9b>¶
　　　周龍章¶
司馬法(禮巾車/疏引之)天子之義章夏后氏以日月象(一作/上)明¶
也商以虎尚(一作/上)威也周以龍尚(一作/上)文也注章畫飾¶
也(巾車疏周雖以日/月為常以龍為章)　明堂位周以龍章為冕服之韍¶
　郊特牲旂十有二旒龍章而設日月以象天也(注魯/禮)¶
　詩六月宣王北伐也織文鳥章白斾央央注錯革鳥¶
為章(疏畫急疾之鳥隼/是也百官建旟)箋云織徽織也將帥以下衣皆¶
著焉(織史記漢書謂之幟疏自王以下其制如所建旌/旗而畫之其象但小耳以絳為縿各畫其章又絳)¶
<pb:KR3k0032_WYG_083-10a>¶
(為旒書/名於末)　韓奕王錫韓侯淑旂綏章注交龍為旂綏大¶
綏也(疏即王制下大綏即交龍旂竿所建/與旂共一竿為貴賤表章故云綏章)　覲禮天子¶
乘龍載大斾象日月升龍降龍(注大斾/大常也)　漢東觀書東¶
平王蒼議曰旂有龍章日月以備其文¶
　　　周罕旗¶
史記武王入商百夫荷罕旗以先驅(後漢志注同麾書/右東白旄以)¶
　東京賦雲罕九斿注薛綜曰旌旗名　春秋正義鄭¶
有蝥弧齊有靈姑銔皆諸侯之旗也趙簡子有蠭旗¶
<pb:KR3k0032_WYG_083-10b>¶
卿之旗也　詩王錫韓侯淑旗綏章　　江漢既設我¶
旟　車攻悠悠斾旌　　出車設旐建旄　衛干旄干¶
旌干旟　晉趙簡子蠭旗　　吳肥胡　宋旌夏　左¶
傳鄭命二拒旝動而鼓晉中軍風于澤亡大斾之左¶
旃張侯曰師之耳目在吾旗鼓　　城濮之戰狐毛設¶
二斾而退之　吉行以綪茷師行以白斾　　繼旗者¶
旐繼旐者斾¶
　　　周鳬旌¶
<pb:KR3k0032_WYG_083-11a>¶
隋巢子(一云/墨子)天賜武王黄鳥之旗以伐殷　隋禮志周¶
書王㑹張羽鳬旌禮記云龍旂九旒天子之旌也　晉¶
志成王之㑹壇垂隂雨五方之盛有八十物宗馬鳥旌¶
奚往不格秦皇并國豐貂東至獬豸南來又有&KR0007;旗皁¶
旒之制旄頭罕車之飾¶
　　　周黄旂¶
司馬法天子之義旂夏后氏&KR0007;首人之執也殷白天子¶
之義也周黄地之道也(旌首有/鈴曰旂)¶
<pb:KR3k0032_WYG_083-11b>¶
　　　管仲九章¶
管子兵法篇第十七三官不繆五教不亂九章著明三¶
官一曰鼓二曰金三曰旗旗所以立兵利兵偃兵也五¶
教一曰教其目以形色之旗二曰教其身以號令之數¶
三曰教其足以進退之度四曰教其手以長短之利五¶
曰教其心以賞罰之誡九章一曰舉日章則畫行二曰¶
舉月章則夜行三曰龍章行水四曰虎章行林五曰鳥¶
章行陂六曰蛇章行澤七曰鵲章行陸八曰狼章行山¶
<pb:KR3k0032_WYG_083-12a>¶
九曰舉&KR0008;章則載食而駕(&KR0008;韜也謂韜/其章而舉之)九章既定而動¶
静不過　禮大司馬中夏教茇舎辨號名之用帥以門¶
名縣都各以其名家以號名鄉以州名野以邑名百官¶
各象其事以辨軍之夜事(古者晝戰則目相視故為之/旌幟夜戰則聲相聞故為之)¶
(號名揚大傳殊徽號昭二十一年宋廚人/濮曰  徽者公徒也詩六月織文鳥章)¶
　　　漢赤幟　朱旗¶
紀髙祖為沛公祠黄帝祭蚩尢於庭而釁鼓旗幟皆赤¶
由所殺白帝子者赤帝子也　贊旗幟上赤協于火徳自¶
<pb:KR3k0032_WYG_083-12b>¶
然之應得天統矣　叙傳神母告符朱旗廼舉　東京賦¶
髙祖膺籙受圗杖朱旗而建大號　　燕然山銘朱旗絳¶
天　韓信傳拔趙旗幟立漢赤幟二千　　功臣表周昌¶
為職志注主旗幟之屬　東觀漢記段熲為并州刺史¶
曲蓋采旗(文選注/引之)¶
　　　漢大將旗¶
韓信傳信謂軍吏曰趙已先據便地壁且彼未見大將¶
旗鼓未肯擊前行平旦信建大將旗鼓鼓行出井陘口¶
<pb:KR3k0032_WYG_083-13a>¶
　　　漢黄屋左纛¶
史記贊朝以十月車服黄屋左纛　髙紀乘王車黄屋¶
左纛注李斐曰天子車以黄繒為蓋裏纛毛羽幢也在¶
乘輿車衡左方上注之蔡邕曰以&KR0986;牛尾為之如斗或¶
在騑頭或在衡　續志聖人處天子之位黄屋左纛所¶
以副其徳章其功也　賈誼傳諸王或戴黄屋注師古¶
曰天子車蓋之制　河東賦&KR0045;左纛被雲梢　東京賦¶
方釳左纛鉤膺玉瓖鑾聲噦噦和鈴鉠鉠屬車九九乘¶
<pb:KR3k0032_WYG_083-13b>¶
軒並轂&KR1352;弩重旃朱旄青屋雲罕九斿鈒㦸轇轕髶髦¶
被繡虎夫載鶡注薛綜曰左纛以旄牛尾大如斗置騑¶
馬頭上以亂馬目不令相見朱旄旄牛尾赤色者也髶¶
髦髦頭茸騎也　東方朔傳對曰羿為旄頭注應劭曰¶
旄頭以羽林為之髮正上向而長衣繡衣在乘輿車前¶
　梁丘賀傳先敺旄頭(注同上旄天文/志昴曰  頤)　光武紀建武¶
二十八年正月己巳賜東海王疆虎賁旄頭注魏文帝¶
列異傳曰秦文公時梓化為牛以騎擊之或墮地被髮¶
<pb:KR3k0032_WYG_083-14a>¶
牛畏之入水因是置旄頭騎使先驅　宋禮志周禮無¶
相風罼網旄頭之屬此非古制明矣何承天謂戰國並¶
争師旅數出懸烏之設務察風祲晉武問侍臣旄頭何¶
義彭推對曰秦國有竒怪觸山截木惟畏旄頭故虎士¶
服之則秦制也張華曰有是言而事不經臣謂壯士之¶
怒髮踊衝冠義取於此摯虞决疑無所是非徐爰曰彭¶
張各言意義無所承據案天文畢昴之中謂之天街故¶
車駕以罼罕前引畢方昴圎因其象星經昴一名旄頭¶
<pb:KR3k0032_WYG_083-14b>¶
故使執之者冠皮毛之冠也　栁宗元祭纛文豐有大¶
特化為巨梓秦人憑神乃建茸頭是為兵主用以行師¶
漢宗蚩尤亦作靈旗既類既禡指于有罪北面詔盟抗¶
侯以射雖有古典今棄不用　太白隂經曰纛六大將¶
軍中營建出引六軍　元魏有纛頭行幸及征伐建于¶
旗上　唐衛尉器用纛居其一蓋旄頭之遺象　節度¶
使植六纛　本朝有皁纛十二左右各六¶
　　　漢大旂¶
<pb:KR3k0032_WYG_083-15a>¶
見金根車¶
　　　漢泰一鏠旗　靈旗　井旟¶
郊祀志元鼎五年秋為伐南越告禱泰一以牡荆畫幡¶
日月北斗登龍以象太一三星為泰一鏠旗命曰靈旗¶
為兵禱則太史奉以指所伐國其春滅南越(五年夏吕/嘉反秋遣)¶
(路博徳等五將軍討之上食/貨志治樓船旗幟加其)注李竒曰牡荆作幡柄也¶
晉灼曰天極星其一明者太一也旁三星三公也畫一¶
星在後三星在前師古曰以牡荆為幡竿　禮樂志泰¶
<pb:KR3k0032_WYG_083-15b>¶
元歌招揺靈旗九夷賓將注師古曰畫招揺於旗以征¶
伐　甘泉賦招繇泰壹舉洪頤(旗/名)樹靈旗　西京賦建¶
&KR0007;弋植招揺注薛綜曰&KR0007;弋北斗第八星名為矛頭招¶
揺第九星名為盾今鹵簿中畫於旗建以前驅　郎顗¶
傳以五月丙午遣太尉服干戚建井旟注書井星之文¶
於旟　唐獨孤授靈旗賦三星前列九仞髙懸　戰國¶
䇿建九斿從七星之旟此天子之位也(傳三辰旂旗/疏曰畫北斗)¶
(七/星)　曲禮行前朱鳥而後&KR0007;武左青龍而右白虎(以/四)¶
<pb:KR3k0032_WYG_083-16a>¶
(獸為軍陳/象天也)招揺在上急繕其怒(畫招揺星於旌旗上以/堅勁軍之威怒象天帝)¶
(也招揺星在北斗杓端/主指者北斗第七星)　曹植七啓垂宛虹之長緌抗¶
招摇之華旍　光武紀贊神旌乃顧遞行天討¶
　　　漢太常　牙旗　羽旗　翠旌　翠華旗¶
續志太常十二斿九仞曳地日月升龍象天明也　校¶
獵賦靡日月之朱竿曳彗星之飛旗(李善注朱竿太常/之竿也穆天子傳)¶
(曰日月之旗/七星之文)立歴天之旂曳捎星之旃　南都賦望翠¶
華兮葳㽔建太常兮裶裶　東京賦建辰旒之太常紛¶
<pb:KR3k0032_WYG_083-16b>¶
飈悠以容裔戈矛若林牙旗繽紛　西京賦垂翟葆建¶
羽旗(注隼羽/為旌旗)　郊祀志置夀宫北宫張羽旗　禮樂志¶
房中歌芬植羽林雲景杳㝠金支秀華庶旄翠旌(師古/曰析)¶
(五采羽注翠旄/之首而為旌)　上林賦建翠華之旗(張揖注以翠/羽為葆也)歴¶
吉日以齊戒襲朝服乘法駕建華旗鳴玉鸞　田蚡傳¶
前堂立曲旃(注禮大夫建旃/曲柄上曲也)　司馬相如賦楚王云云¶
靡魚須之橈旃曳明月之珠旗(師古曰大魚之須出東/海見尚書大傳橈旃即)¶
(曲旃/也)¶
<pb:KR3k0032_WYG_083-17a>¶
　　　漢鸞旗¶
賈捐之傳孝文帝詔曰鸞旗在前屬車在後注師古曰¶
鸞旗編以羽毛列繫幢旁載於車上大駕出則陳於道¶
而先行屬車相連屬而陳於後也　甘泉賦流星旄而¶
電燭兮咸翠蓋而鸞旗　輿服志鸞旗者編羽毛列繫¶
幢旁民或謂之雞翹非也注胡廣曰鸞旗以銅作鸞鳥¶
車衡上與本志不同　楊秉傳上疏曰非郊廟之事則¶
鑾旗不駕注漢官儀曰前驅有雲罕皮軒鑾旗車　東¶
<pb:KR3k0032_WYG_083-17b>¶
京賦鸞旗皮軒通帛綪茷雲罕九斿注鸞旗以象鸞鳥¶
也雲罕旌旗别名九斿亦旗名　晉有鸞旗車¶
　　　漢龍旂　熊旗¶
通典漢制龍旂九斿七刃以象大火鳥旟七斿五刃以¶
象鶉火熊旗六斿五刃以象參伐龜蛇旐四斿四刃以¶
象營室弧旌枉矢以象弧也此諸侯以下所建也　宋¶
志漢制五色安立車建龍旂　隋志應劭漢官大輅龍¶
旂畫龍於旂上也　東京賦咸龍旂而繁纓注交龍為¶
<pb:KR3k0032_WYG_083-18a>¶
旂　西都賦張鳯蓋建華旗　西京賦棲鳴鳶曳雲梢¶
弧旌枉矢虹旃蜺旌注上林賦曰拖蜺旌　博古圗有¶
漢旂鈴¶
　　　漢五旗　晉九旗　五旗　唐五旗(見車類/)¶
揚雄傳河東賦鳴洪鍾建五旗注漢舊儀云皇帝車駕¶
建五旗蓋謂五色之旗也以木牛承其下取負重致逺¶
也(宋志五旗者五色各一旗以木牛承其下徐廣云木/牛取負重而安穏也五旗纒竿即禮記徳車結旌不)¶
(盡飾也戎事乃散之/武車綏旌垂舒之也)　晉潘岳傳藉田賦九旗揚斾雲¶
<pb:KR3k0032_WYG_083-18b>¶
䍐晻藹　晉志五牛旗平吳後所造以五牛建旗車設¶
五牛青赤在左黄在中白黑在右旗常纒而不舒唯天¶
子親戎五旗舒斾(通典/同)　周遷車服記晉元帝始制五¶
牛之旗　唐儀衛志五牛旗隊黄居内赤青居左白黒¶
居右各八人執(通典/同)　漢江都王非以軍功賜天子¶
旗¶
　　　魏赤旂¶
魏志明帝景初元年三月定厯改年為孟夏四月服色¶
<pb:KR3k0032_WYG_083-19a>¶
尚黄犠牲用白戎事乘黑首白馬建大赤之旂朝㑹建¶
大白之旗　晉輿服志太元中東宫建乘路有青赤旂¶
徐邈議太子既不備五路赤旂宜省¶
　　　吳黄龍大牙　牙幢¶
吳志黄武八年夏黄龍見樊口權因瑞改元又作黄龍¶
大牙常在中軍諸軍進退視其所向(後漢袁紹傳注真/人水鏡經曰凡軍)¶
(始出立牙竿必令全堅牙門旗竿軍之精/也即周禮司常軍旅㑹同置旌門是也)胡綜作黄龍¶
大牙賦狼弧垂象實惟兵精聖人觀法是效是營乃律¶
<pb:KR3k0032_WYG_083-19b>¶
天時制為神軍取象太乙五將三門疾則如電遲則如¶
雲進止有度約而不煩四靈既布黄龍處中周制日月¶
實曰太常桀然特立六軍所望軍欲轉向黄龍先移金¶
鼓不鳴寂然變施闇謨若神可謂秘竒　吳都賦吳王¶
乃巾玉輅軺驌驦旗魚須常重光羽旄揚㽔雄㦸耀芒¶
貝胄象弭織文鳥章　陸遜傳為右部督討丹陽賊益¶
施牙幢潛出谷間　晉元帝加陶侃奮威將軍假赤幢¶
曲蓋軺車鼓吹¶
<pb:KR3k0032_WYG_083-20a>¶
　　　牙旗¶
黄帝出軍决五色牙旗随天氣四時　真人水鏡經凡¶
軍始出立牙竿必令堅　魏志典韋傳牙門旗長大人¶
莫能勝韋一手建之　吳志陸遜討山越益施牙幢分¶
布鼓角　後魏書大將行師唯長孫嵩奚斤給漏刻及¶
十二牙旗　太白隂經纛六口大將中營建出引六軍¶
古者天子六軍諸侯三軍今天子十二諸侯六軍故纛¶
有六以主之門旗二口色紅八幅大將牙門之旗出引¶
<pb:KR3k0032_WYG_083-20b>¶
將軍前列門槍二根以豹尾為刃榼出居紅旗後止居¶
帳門前左右安立五方旗五各具方色大將中營建出¶
六纛後在營亦於纛後随方而建隊旗二百五十面尚¶
色圗禽與本陣同五幅認二百五十口　後漢滕輔晉¶
袁宏顧愷之有祭牙文(烈烈/髙牙)¶
　　　晉白獸幡　騶虞幡¶
職官志武帝以陳勰為殿中典兵中郎將遷將軍帝每¶
出入勰持白獸幡在乗輿左右鹵簿陳列齊肅　張華¶
<pb:KR3k0032_WYG_083-21a>¶
傳白帝遣騶虞幡　淮南王允傳陳淮遣麾騶虞幡以¶
解圍　桓温傳殷浩欲以騶虞幡住桓温軍　安帝紀¶
元興元年討桓&KR0007;二月丁巳遣侍中齊王柔之以騶虞¶
幡宣告荆江二州使罷兵　古今注魏有青龍朱鳥&KR0007;¶
武白虎黄龍幡五以詔四方晉朝唯用白虎幡信幡用¶
鳥書取其飛騰輕疾也(乘輿畫為白虎取其/義而有威信之徳也)¶
　　　晉青龍旂¶
禮志康帝建元元年納皇后而儀注陛者不設旄頭殿¶
<pb:KR3k0032_WYG_083-21b>¶
中御史奏云云昔迎恭皇后惟作青龍旂其餘皆即御¶
物今當臨軒遣使而五牛旂旗旄頭罼罕並出¶
　　　隋青龍騶虞旗　唐青龍旗¶
盧賁傅髙祖受禪賁奏改周代旗幟更為嘉名其青龍¶
騶虞朱雀&KR0007;武千秋萬歲之旗皆賁所創(後周太常畫/日月五星)¶
(禮緯稽命徴云天子旗九刃曳地諸侯/七刃齊軫大夫五刃齊較士三刃齊首)　唐志金吾胄¶
曹大朝㑹行從給青龍旗䂍矟於衛尉¶
　　　唐麟旗　二十四旗　三十二旗　鸞旗¶
<pb:KR3k0032_WYG_083-22a>¶
儀衛志大駕鹵簿第一辟邪旗二應龍旗三玉馬旗四¶
三角獸旗五黄龍負圗旗六黄鹿旗七飛麟旗八駃騠¶
旗九鸞旗十鳳旗十一飛黄旗十二麟旗(開元禮義羅/曰髙宗時麟)¶
(見苑囿改元/麟徳制麟旗)十三角端旗十四赤熊旗十五兕旗十六¶
太平旗十七犀牛旗十八鵔䴊旗十九騼䮷旗二十騶¶
牙旗二十一蒼烏旗二十二白猿旗二十三龍馬旗二¶
十四金牛旗(又有青龍/白虎旗)元日冬至大朝㑹左右衛黄旗¶
仗立兩階之次鍪甲弓箭刀楯皆黄第一麟旗隊二角¶
<pb:KR3k0032_WYG_083-22b>¶
端旗隊三赤熊旗隊次左右驍衛赤旗仗坐于東西廊¶
下鍪甲弓箭刀楯皆赤一鳯旗隊二飛黄旗隊三吉利¶
旗隊四兕旗隊五太平旗隊次左右武衛白旗仗居驍¶
衛之次鍪甲弓箭刀楯皆白一五牛旗隊黄居内赤青¶
居左白黑居右各八人執二飛麟旗隊三駃騠旗隊四¶
鸞旗隊五犀牛旗隊六鵕䴊旗隊七麒麟旗隊八騼䮷¶
旗隊次左右威衛黒旗仗立于階下鍪甲弓箭楯矟皆¶
黒一黄龍負圗旗隊二黄鹿旗隊三騶牙旗隊四蒼烏¶
<pb:KR3k0032_WYG_083-23a>¶
旗隊次左右領軍衛青旗仗居威衛之次鍪甲弓箭楯¶
䂎皆青一應龍旗隊二玉馬旗隊三三角獸旗隊四白¶
狼旗隊五龍馬旗隊六金牛旗隊(二十四旗/無吉利)第一隊執¶
鶡鷄旗第二隊執豹旗　六典武庫令旗之制三十有¶
二曰青龍白獸朱雀&KR0007;武黄龍負圗應龍龍馬玉馬鳯¶
皇鸞鵕䴊太平麒麟飛麟飛黄駃騠白澤五牛犀牛金¶
牛兕三角獸角端吉利騼䮷騶牙黄鹿白狼赤熊辟邪¶
苣文刃旗注周司常掌九旗黄帝鵰鶡鷹鳶為旗今白¶
<pb:KR3k0032_WYG_083-23b>¶
澤朱雀辟邪&KR0007;武等旗金吾隊所執青龍白獸麒麟角¶
端赤熊等旗左右衛隊所執鳯皇飛麟駃騠鸞旗犀牛¶
鵕䴊騼䮷等旗武衛隊所執應龍三角玉馬白狼龍馬¶
金牛等旗領軍隊所執黄龍負圗黄鹿騶牙蒼烏等旗¶
威衛隊所執(苣文旗脚為苣文刃旗/火焰旛也  六典注)　五旗仗(見鹵/簿)¶
隋志諸衛左右廂旗圗様十五卷¶
　　　唐五旗¶
通典唐衛公李靖兵法曰諸軍將五旗各准方色赤南¶
<pb:KR3k0032_WYG_083-24a>¶
方火白西方金皂北方水碧東方木黄中央土土既不¶
動用為四旗之主而大將行動持此黄旗於前立如東¶
西南北有賊各随方色舉旗　問對太宗曰方色五旗¶
為正乎旛麾折衝為竒乎分合為變其隊數曷為得宜¶
靖曰臣參用古法凡三隊合則旗相倚而不交五隊合¶
則兩旗交十隊合則五旗交吹角開五交之旗則一復¶
散而為十開二交之旗則一復散而為五開相倚不交¶
之旗則一復散而為三兵散則以合為竒合則以散為¶
<pb:KR3k0032_WYG_083-24b>¶
竒三令五申三散三合復歸于正四頭八尾乃可教焉¶
此隊法所宜也　李光弼代郭子儀朔方麾幟無所更¶
一號令之氣色益精明¶
　　　唐衙門旗　五采牙旗¶
儀衛志大駕鹵簿衙門旗二人執四人夾　官志殿中¶
侍御史巡幸則往來門旗之内檢校文物虧失者　禮¶
志講武於都外建五采牙旗建旗為和門如方色　本¶
朝志古者天子出建大牙今制赤質錯采為神人象中¶
<pb:KR3k0032_WYG_083-25a>¶
道前後各一門左右道分五門門二旗蓋取周制¶
建旌表門及天子五門之制　　含元殿賦火烈門¶
旂霜交陛㦸赤旗絳庭　　張衡東京賦牙旗繽紛¶
薛綜注曰將軍之旌開元禮義羅曰牙旗後周所¶
制畫獸示兵威取爪牙之義　　魏典韋一手建牙¶
門旗¶
　　　唐黄麾　絳麾¶
儀衛志黄麾仗左右廂各十二部大駕鹵簿左右翊駕¶
<pb:KR3k0032_WYG_083-25b>¶
在黄麾内次&KR0007;武幢一义一居絳麾後次絳麾一左右¶
夾&KR0007;武幢次細矟十二孔雀為毦左右横行(西京雜記/漢大駕有)¶
(前黄麾古晉中朝鹵簿有黄門麾御麾/  崔豹  今注麾所以指麾乗輿以黄)　開元禮義纂¶
唐太宗法夏后之前制取中方之正色故制大麾色黄¶
今禮其制十二幅　㑹要天寶九載七月五日諸衛隊¶
仗緋色旗幡改為赤黄以符土運¶
　　　唐六色氅　告止旛　傳教幡　五色幡¶
儀衛志黄麾仗第一行長㦸六色氅領軍衛赤威衛青¶
<pb:KR3k0032_WYG_083-26a>¶
黑武衛鶩驍衛白左右衛黄第二行儀鍠五色幡(又有/孔雀)¶
(鸚鵡戎/鷄毛氅)首尾廂皆絳引幡二十太子鹵簿儀鍠五色旛¶
六人絳引旛十二親王鹵簿有絳引旛六告止旛四傳¶
教旛四信旛八凡旛皆絳為之書官號篆以黄飾以鳥¶
翅取其疾也金塗鉤竿長一丈二尺左麾右幢一品告¶
止傳教旛皆二信旛六二品三品信旛四四品五品信¶
旛二萬年令有告止傳教信旛皆二(宋孝武詔信旛非/臺省官悉用絳)¶
　本朝志氅緝鳥毛為之唐有六色孔雀大小鵝毛雞¶
<pb:KR3k0032_WYG_083-26b>¶
毛之制今為四角小蓋每角垂珠佩間以朱縁周綴五¶
色帶繡雲龍孔雀白鵝有三色之别繫龍頭竿竿制如¶
㦸幡本幟也(古之/徽號)貌幡幡然皆絳帛錯采為字上有朱¶
縁小蓋四角垂羅之佩繫龍頭竿上畫錯采字下告止¶
為雙鳯傳教為雙白虎信幡為雙龍又有絳引幡制頗¶
同作五色間暈無字兩角垂佩　景祐五年改制旛麾¶
易為小篆(舊用&KR0032;字志古今注曰信旛/用鳥書漢  曰蟲書書旛信)¶
　　　建隆攝提旗¶
<pb:KR3k0032_WYG_083-27a>¶
建隆四年將郊祀禮儀使陶穀建議取天文大角攝提¶
之象作攝提及北斗二十八宿十二辰龍墀十三旗五¶
方神五方鳯四瀆等旗元豐三年改製各著其象以則¶
天文　攝提旗舊圗色赤繪為人形元豐三年七月十¶
三日更定鹵簿去所繪人形有司循舊未改元祐七¶
年十月二十七日太常始請改造政和四年改著其¶
象旗色用青從天之色以放天文(宣和鹵簿記左/右攝提旗二)¶
天官書大角者天王帝庭兩旁各有三星曰攝提直斗¶
<pb:KR3k0032_WYG_083-27b>¶
杓所指以建時節張衡東京賦攝提運衡薛綜注攝提¶
有六星飾於車上國朝制旗猶車飾也　東都賦屬御¶
方神曲禮招揺在上左傳三辰旂旗疏曰畫北斗七星¶
　　　建隆二十一旗¶
見下段　國初増二十一旗取諸天文瑞物¶
　　　開寶龍旗　引駕旗　龍墀旗　合璧連珠旗¶
　　　　黄龍負圗旗¶
龍旗十二謂風伯雨師雷公電母各一星五左右攝提¶
<pb:KR3k0032_WYG_083-28a>¶
二北斗一也引駕旗十六謂十二辰天王二等旗(唐天/寶元)¶
(年安西城樓上/有天王現形)龍墀旗十三謂天下太平一五方龍旗¶
各一君王萬歲一金鸞金鳯各一師子二日月各一(以/上)¶
(舊令無並開寶通禮新禮/加見皇祐大饗明堂記)漢武帝造太初厯日月如合¶
璧五星如連珠皇朝取此義制旗日月合璧一苣文二¶
夾之五星連珠一祥雲二夾之建隆中將郊祀太祖又¶
詔别造大黄龍負圗旗一黄龍負圗旗一(顧野王符瑞/圗曰魚龍負)¶
(圗從河中出付黄帝黄龍從/洛水出五采負圗出舜前)大神旗一日月旗二君王¶
<pb:KR3k0032_WYG_083-28b>¶
萬歲一天下太平一師子二金鸞鳯各一五龍旗五凡¶
二十一旗皆有架南郊用之大黄龍負圗旗陳於明徳¶
門前餘二十旗悉立於宿頓宫前朝㑹冊禮陳於殿庭¶
(唐六典有黄龍負圗太平旗今黄龍負圗旗青色錯采/為黄龍負一九二四六八三七五之數政和四年六月)¶
(十一日所改矣周顯徳中有狂僧呼於宋城曰不數年/天下當太平  俄而太祖受命因為天下太平旗開元)¶
(禮義羅曰漢武帝時老人星見有謠曰天下太平故制/其旗書天下太平字於上  開寶通禮新加吏兵力士)¶
(并赤豹黄羆龍君虎君旗淳熙元年正月朔朝賀殿門/外車立大旗三十四乾道七年冊太子同上尊號冊寶)¶
(亦如之堂郊杞騎立大旗/十一明  車立大旗十一)¶
<pb:KR3k0032_WYG_083-29a>¶
　　　開寶錯繡諸旗　黄麾仗(詳見鹵/簿類)¶
志唐禮殿庭屯門皆列諸衛黄麾大仗太祖増創錯繡¶
諸旗并幡氅等著於通禮正至五月朔御正殿則陳之¶
青龍白虎旗各一五嶽旗五五星旗五五方龍旗二十¶
五五方鳯旗二十五紅門神旗二十八朱雀真武旗一¶
皂纛十二天一太一旗一攝提旗二五神旗五北斗二¶
十八宿旗各一風伯雨師旗各一白澤馴象仙鹿玉免¶
馴犀金鸚鵡瑞麥孔雀野馬聱牛旗各二合璧連珠旗¶
<pb:KR3k0032_WYG_083-29b>¶
各一雷公電母旗一軍公旗六黄鹿飛麟兕騶牙白狼¶
蒼烏辟邪網子貔旗各一信幡二十二傳教告止幡各¶
十二黄麾二(以上/兵部)日月君王萬歲天下太平師子金鸞¶
金鳯五方龍旗各一(以上/龍墀)龍君虎君赤豹黄熊各五小¶
黄龍旗天馬旗一吏兵力士旗各五天王旗五太歲旗¶
十二天馬旗六排闌旗六十左右幡氅各六行大黄龍¶
旗二大神旗六(以上/六軍)　文徳殿入閣淳化三年五月增¶
黄麾仗二百五十人(志黄麾其制十二幅絳帛為之如/幡錯采成黄麾字下繡交龍朱漆)¶
<pb:KR3k0032_WYG_083-30a>¶
(竿金龍首上垂未絲/小盖  開寶禮同)大朝㑹黄麾大仗陳殿庭然闕畧¶
不悉如唐制而旗氅有加焉　西京雜記漢大駕有前¶
黄麾崔豹古今注乗輿黄諸公朱刺史二千石纁所以¶
指麾¶
　　　開寶三瑞旗¶
建隆二年隴州楊勲獻鸚鵡鄆州姚光輔獻白免二夀¶
州王審琦獻白免一三年有象至安復黄州開寳初有¶
象至京師羣臣表賀以為撫有南海之兆未㡬平嶺南¶
<pb:KR3k0032_WYG_083-30b>¶
　乾徳六年親郊有司請以祥瑞著旗章遂作金鸚鵡¶
玉免馴象三旗十二月癸卯郊祀改六年為開寶元年¶
(拾遺記月中/青瑤為免)開寶七年瓊州獲白鹿守臣周仁俊以獻¶
　乾徳四年開封及耀果州麥兩岐單州三岐澶州三¶
岐至六岐長春節甘露降於江陵連十日霏微如煙霧¶
漬栢葉皆甘守臣盧懐忠采葉以獻通禮加仙鹿瑞麥¶
甘露旗各二元豐元年更定鹵簿請去龍虎仙童大神¶
金鸚鵡網子螣蛇神&KR0027;等旗元符二年黄裳言南郊大¶
<pb:KR3k0032_WYG_083-31a>¶
駕諸旗因事命名乃製寶符重輪祥光瑞鶴旗政和四¶
年十二月庚午製芝禾並秀日有戴承旗(先是大觀中/有嘉禾芝草)¶
(並生戴二月/日有  承氣)又有雙蓮翔鶴(六年十二/月製瑞鶴)天正堯瑞萬年¶
連理木旗宣和中有文石祥光旗¶
　　　元豐車旃旂物制度　黄麾制度¶
元豐三年七月十四日乙亥詳定禮文所言㸔詳鹵簿¶
記公卿奉引開封令乘軺車開封牧革車隼旗太常卿¶
革車鳯旗司徒革車瑞馬旗御史大夫革車獬豸旗兵¶
<pb:KR3k0032_WYG_083-31b>¶
部尚書革車虎旗臣等考之皆為非是縣令當乗墨車¶
而建物牧當乘墨車而建旂太常卿當乘夏縵而建旃¶
司徒當乘夏篆而建旃御史大夫當乘夏縵而建旃所¶
以參備周禮九旗之制從之仍令講求車旃旂物制度¶
以聞　二年十月八日癸夘詳定朝㑹儀注所言御殿¶
儀仗有黄麾幡一而無黄麾請製大麾一注旄於干首¶
以取夏制黄色以取漢制用十二幅以取唐制用一旒¶
以取今龍墀旗之制元㑹陳仗衛建於當御廂之前以¶
<pb:KR3k0032_WYG_083-32a>¶
為表識後則建黄麾幡二并上其制度帝曰黄麾制度¶
考詳前志終有可疑今鑿而為之植於大庭或致博聞¶
多識者譏議姑闕之遂止　紹興十三年閏四月禮官¶
請玉輅並建旂常四輅各建所載之旗(政和中玉/輅以太常)¶
(大旂建於左右而去闟㦸今玉輅左建太常繡日/月星辰右建龍旂繡交龍皆用靑羅表裏文繡)¶
三禮圗覲禮注云王建太常縿首畫日月其下及斿交¶
畫升龍降龍縿皆正幅用絳帛為質斿則屬焉又用弧¶
張縿之幅又畫枉矢於縿之上注旄與羽於竿首其杠¶
<pb:KR3k0032_WYG_083-32b>¶
長九仞其斿曳地左傳三辰旂旗昭其明也太常之上¶
又畫星阮氏梁正等圗旂首為金龍頭唐志云金龍頭¶
銜結綬及鈴綏則古注旄羽竿首之遺制也　熙寧七¶
年八月十二日太常言五牛旗蓋古之五時副車也以¶
木牛載旗用人輿之失其本制宜省去詔可¶
　　　紹興華旗¶
紹興二十五年十月九日周麟之言太廟生靈芝九莖¶
蓮葉宜製華旗繪靈芝之形以章偉績奏可十一日禮¶
<pb:KR3k0032_WYG_083-33a>¶
部侍郎王珉等言贛州太平瑞木黎州甘露道州連理¶
木遂寜嘉禾鎮江瑞&KR0050;南安雙蓮嚴信州芝草皆太平¶
盛事請命有司圗狀製為華旗從之(參照鹵簿行旗内/未盡者製造十一)¶
(月癸亥郊祀建/靈芝瑞木等旗)¶
　¶
　¶
　¶
　¶
<pb:KR3k0032_WYG_083-33b>¶
　¶
　¶
　¶
　¶
　¶
　¶
　¶
　玉海卷八十三¶
