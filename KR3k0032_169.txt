#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百六十九
#+PROPERTY: JUAN 卷一百六十九
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百六十九
<pb:KR3k0032_WYG_169-1a>¶
欽定四庫全書¶
　玉海卷一百六十九¶
　　　　　　　　　　　　宋　王應麟　撰¶
　宫室¶
　　門闕(上/)¶
　釋名闕在門兩旁中央闕然為道也門闕天子號令¶
　賞罰所從出也¶
　　　舜闢四門¶
<pb:KR3k0032_WYG_169-1b>¶
舜典賔於四門四門穆穆注四方之門四方諸侯來朝¶
者舜賔迎之皆有美徳無凶人　詢於四岳闢四¶
門注開闢四方之門未開者廣致衆賢　漢武帝¶
制曰虞舜游巖廊之上注晉灼曰堂邊廡嚴峻之¶
廊¶
　　　周五門　九門　法門　三朝(詳見朝/儀類)　寢門¶
　　　應門¶
周禮大宰治朝注在路門外(宰夫/同)　閽人掌守王宫之¶
<pb:KR3k0032_WYG_169-2a>¶
中門之禁注中門於外内為中若今宫闕門鄭司農云¶
王有五門外曰臯門二曰雉門三曰庫門四曰應門五¶
曰路門路門一曰畢門康成謂雉門三門也春秋&KR0019;雉¶
門灾及兩觀疏雉門為中門雉門外有臯庫内有應路¶
於外内為中(玉藻疏天子宗/廟在雉門之外)畢門者從外而入路門為¶
終畢凡諸侯三門曰臯應路詩廼立臯門廼立應門是¶
也若魯三門則有庫雉路眀堂位庫門天子臯門則庫¶
門向外兼臯門雉門天子應門則雉門向内兼應門則¶
<pb:KR3k0032_WYG_169-2b>¶
天子五門庫門在雉門外眀矣雉門有兩觀　師氏居¶
虎門之左司王朝注虎門路寢門也門畫虎以眀勇猛¶
　大僕建路鼓於大寢之門外注大寢路寢也門外則¶
内朝之中如今宫殿端門下(寢門即/路門也)　小宗伯建神位¶
右社稷左宗廟注庫門内雉門外之左右皆夾治朝春¶
秋所云間兩社　槁人外内朝注内朝路門外之朝也¶
疏天子三朝(見朝/儀)　小司㓂外朝致萬民而詢注在雉¶
門外　朝士外朝注司農云王有五門(同閽/人注)外朝在路¶
<pb:KR3k0032_WYG_169-3a>¶
門外内朝在路門内康成謂眀堂位説魯公宫曰云云言¶
魯用天子之禮此名制二兼四則魯無臯門應門矣王¶
五門雉門為中門雉門設兩觀與今之宫門同閽人幾¶
出入者窮民盖不得入也小宗伯職曰右社稷左宗廟¶
然則外朝在庫門之外臯門之内與疏後鄭破先鄭外¶
朝在路門外之說若外朝在路門外中門内外朝有肺¶
石達窮民中門既有閽人幾則何得度中門入路門乎¶
以此知外朝在庫門外臯門内也　大馭行以肆夏趨¶
<pb:KR3k0032_WYG_169-3b>¶
以采薺注行謂大寢至路門趨謂路門至應門　司士¶
正朝儀之位注此王日視朝事於路門外之位　太史¶
閏月詔王居門終月注門謂路寢門也司農云月令十¶
二月分在青陽眀堂總章&KR0007;堂左右之位惟閏月無所¶
居居於門故於文王在門為閏　匠人廟門容大扄七¶
个(二丈/一尺)闈門容小扄參个(六/尺)路門不容乗車之五个(大/寢)¶
(門丈六/尺五寸)應門二徹參个(正門二/丈四尺)疏廟中之門曰闈門即¶
雜記夫人至入自闈門是也路門以近路寢特小為之¶
<pb:KR3k0032_WYG_169-4a>¶
應門内路門外有正朝臣入應門至朝處君臣正治之¶
所故謂應門鄭云謂朝門也　詩緜迺立臯門臯門有¶
伉迺立應門應門將將注毛曰王之郭門曰臯門伉髙¶
貌王之正門曰應門(孫炎曰/朝門也)將將嚴正也美太王作郭¶
門以致臯門作正門以致應門箋云諸侯之宫外門曰¶
臯門朝門曰應門内有路門天子之宫加以庫雉正義¶
言太王本作郭門正門耳文王之興以為臯門應門致¶
者由小致大之辭文王因其制度増而長之以為天子¶
<pb:KR3k0032_WYG_169-4b>¶
之制郭門者宫之外門正門朝門謂之應門皆宫門也¶
(書以應門為南門爾雅曰正門名明/堂位云云故以臯應為正門之)魯以諸侯而作庫¶
雉則諸侯無臯應衛亦有庫門或以褒康叔也謂應門¶
為朝門寢門一曰路門以朝位在應門内路寢在路門¶
内故名之檀弓魯有庫門春秋定二年雉門及兩觀灾¶
以明堂位攷之庫雉制如臯應成王特襃之使制二兼¶
四餘諸侯不然襄十七年&KR0019;宋有臯門諸侯法有臯應¶
太王自為諸侯之制非作天子之門(毛以諸侯門不/名臯應與鄭别)¶
<pb:KR3k0032_WYG_169-5a>¶
禮記文王為世子朝於王季日三鷄初鳴而衣服至於¶
寢門外問内豎之御者曰今日安否何如曰安文王乃¶
喜日中及莫亦如之世子之記曰朝夕至於大寢之門¶
外(大寢路寢也門/外則内朝之地)　月令(蔡邕王肅/云周公作)季春之月田獵罝¶
罘羅罔畢翳餧獸之藥毋出九門是月也命國難九門¶
磔攘注天子九門者路應雉庫臯國近郊逺郊闗門也¶
(吕氏春秋注九/門三方九門也)　眀堂位九采之國應門之外北面東¶
上注正門謂之應門二伯帥諸侯而入牧居外而紏察¶
<pb:KR3k0032_WYG_169-5b>¶
之正義明堂更無重門非路門外之應門　爾雅正門¶
謂之應門李廵云宫中南嚮大門應門也應當也當朝¶
正門宫内有路寢故應門之内有路門明堂無路寢故¶
無路門及以外諸門但有應門耳　聘禮夕幣於寢門¶
外注寢門外朝也　書顧命逆子釗於南門之外(注路/寢門)¶
(外南榖梁&KR0019;僖二十一年春新作南/門  門者法門也注法令所出入)二人雀弁執恵立¶
於畢門之内(注路寢門/一名畢門)疏天子五門臯庫雉應路(畢門/或謂)¶
(之虎門或謂之路門路門指路/鼓而言虎門指虎賁而言一也)　康王之誥王出在應¶
<pb:KR3k0032_WYG_169-6a>¶
門之内(注出畢門立應/門内之中庭)太保率西方諸侯入應門左畢¶
公率東方諸侯入應門右(文選七命云應門/八襲注正南門)　周書作¶
雒篇應門庫臺元閫　嘗麥篇王陟陛在東序乃北向¶
繇書於内楹之門　三禮義宗明天子諸侯門數義周¶
禮天子有九門法陽九之義宫門有五法五行外門有¶
四法四時合為九門一曰闗門二曰逺郊門三曰近郊¶
門四曰國門五曰臯門六曰庫門七曰雉門八曰應門¶
九曰路門皆從外而數故月令云天子九門磔攘也臯¶
<pb:KR3k0032_WYG_169-6b>¶
門者王宫之外門臯之為言髙也謂其制髙顯也庫門¶
因其近庫即以為名也雉門雉施也其上有觀闕以藏¶
法故以施布政教為名也周禮曰乃縣治象之法於象¶
魏闕也應門謂應接諸侯羣臣常在此門之内也路門¶
路寢之門也(周禮疏路大也人/君所居皆曰路)諸侯七門一曰闗門二¶
曰逺郊門三曰近郊門四曰國門五曰臯門六曰應門¶
七曰路門魯以周公之故雉門兼天子應門之制庫門¶
兼天子臯門之制(用二兼四明堂位曰庫門天子臯門/雉門天子應門明魯雖得用天子之)¶
<pb:KR3k0032_WYG_169-7a>¶
(禮但立三門而名制兼五不得特立五門以同天子也/  郊特牲曰繹之於庫門内失之矣正義魯失禮又曰)¶
(獻命庫門之内戒百官也注庫門在雉門之外入庫門/則至廟門外矣  曽鞏曰諸侯有臯應路門天子加庫)¶
(雉然春秋魯有庫雉家語衛有庫/門或謂褒周公康叔非諸侯常制)天子諸侯朝位義天¶
子路寢門有五其最外者曰臯門二曰庫門三曰雉門¶
四曰應門五曰路門路門之内則路寢也臯門之内曰¶
外朝朝有三槐左右各九棘近庫門有三府九寺庫門¶
之内有宗廟社稷雉門之上有兩觀連門觀外有詢事¶
之朝在宗廟社稷之間雉門内有百官宿衛之廨應門¶
<pb:KR3k0032_WYG_169-7b>¶
内曰中朝中朝東有九卿之室九卿治事之所　禮象¶
多士&KR0019;曰古者百里之國三十里之遂二十里之郊九¶
里之城三里之宫七十里之國二十里之遂九里之郊¶
三里之城一里之宫五十里之國九里之遂三里之郊¶
一里之城以城為宫盖百里之國外城九里雉門是也中¶
城七里庫門是也内城五里路門是也七十里之國外¶
城七里中城五里内城三里五十里之國外城五里中¶
城三里内城一里於百里之國言外城則伯子男外城¶
<pb:KR3k0032_WYG_169-8a>¶
可知於七十里五十里之國言内城則公侯内城可知¶
一里之城以城為宫則其宫府在中城之内矣孟子曰¶
三里之城七里之郭此侯伯之國也由是言之天子外¶
城宜十二里而匠人營國為城九里者盖中城也外城¶
臯門在焉若今南薫門矣中城雉門在焉若今朱雀門¶
矣内城庫門在焉若今宣徳門矣應門若今大慶殿門¶
矣路門若今垂拱殿門矣庫門適當臯雉應路之中謂¶
之中門周官中門之禁盖在是矣鄭氏謂天子加以庫¶
<pb:KR3k0032_WYG_169-8b>¶
雉非是盖諸侯之宫外門曰雉門朝門曰庫門内有路¶
門天子加以臯應明堂位曰云云此以言魯王禮故制¶
庫門以臯門之制制雉門以應門之制則諸侯之門本¶
無臯應矣王寢宗廟其正門皆曰應門其内一門皆曰¶
畢門言王於此出而應物入而畢也　春秋正義凡人¶
君内朝二外朝一内朝二者路門内外之朝也外朝一¶
者庫門外之朝也若諸侯三門臯應路外朝則在應門¶
外魯之三門庫雉路則外朝在雉門外鄭&KR0007;考校禮文¶
<pb:KR3k0032_WYG_169-9a>¶
以為魯門三門庫雉路天子諸侯皆三朝圖宗人之嘉¶
事則有路寢庭朝日出視朝則在路門之外其詢國危¶
云云朝士所掌外朝之位乃在雉門之外(曲禮正義天/子外屏屏在)¶
(路門之外諸侯内/屏屏在路門之内)　劉敞曰天子諸侯皆三門而名不¶
同以詩書禮春秋考之天子有臯應畢諸侯有庫雉路¶
天子外朝在臯門之内諸侯外朝在庫門之内天子治¶
朝在應門之内諸侯治朝在雉門之内天子内朝在畢¶
門之内諸侯内朝在路門之内又曰何謂畢門畢者蹕¶
<pb:KR3k0032_WYG_169-9b>¶
也王出至於此則蹕也師氏掌焉何謂應門應應也王¶
居治朝正天下之政四海之内莫不敬應也何謂臯門¶
臯告也王者外朝播告萬民謀大事也(楚辭君之/門以九重)　方¶
氏曰天子五門自内而出一曰路門路大也正寢之門¶
二曰應門應和也路門倡之應門和之三曰雉門觀闕¶
築於此四曰庫門器械藏於此五曰臯門臯緩也近則¶
迫逺則緩臯門為五門之逺者(陳氏曰臯者始事之辭/周官有臯舞五門始於)¶
(此故曰臯皆五門以路為大故曰路之路車路馬/路寢路鼓  名曰路  明堂位注臯  言髙也)　朱¶
<pb:KR3k0032_WYG_169-10a>¶
氏曰雉門之外懸治象所以待民應門之外設宗廟社¶
稷所以嚴神位路門之外則九室九卿朝焉路寢之内¶
亦九室九嬪居焉　後漢紀明帝永平八年詔曰昔應¶
門失守闗雎刺世注春秋說題辭曰人主不正應門失¶
守故歌闗雎以感之宋均注曰應門聽政之處薛君韓¶
詩章句曰人君退朝入於私宫后妃御見有度應門擊¶
柝鼓人上堂退反宴處體安志明今内傾於色賢人見¶
其萌故詠闗雎說淑女正容儀以刺時(中門守禁竒服/不入嚴内治也)¶
<pb:KR3k0032_WYG_169-10b>¶
(應門擊柝鼔人/上堂正燕處也)　後漢志河南周公時所城雒邑也春¶
秋時謂之王城東城門名鼎門(帝王世紀曰東南/門九鼎所從入)北城¶
門名乾祭　唐志顔師古曰周書叙明堂有應門雉門¶
之制　太㣲三光之庭南四星執法中端門左右掖門¶
後旁一星將位(天文/志)¶
　　　周虎門¶
地官師氏掌以媺詔王居虎門之左司王朝注虎門路¶
寢門也王日視朝於路寢門外畫虎焉以明勇猛於守¶
<pb:KR3k0032_WYG_169-11a>¶
宜也司猶察也察王之視朝若有善道可行者當前以¶
詔王疏司士所掌路門外是常朝日所朝之所經云司¶
王朝故鄭以路寢門外解之師氏守中門外保氏守王¶
闈門　冬官匠人闈門容小扃參个(其廣凡六尺釋宫闈/曰宫中之門謂之)¶
　王元長曲水詩序入虎闈而齒胄注翰曰敎國子之¶
學所也李善曰蔡邕明堂月令論曰周官有門闈之學¶
(闈旁出/之門也)　劉氏曰太保命以二千戈虎賁百人逆子釗¶
于南門之外指虎賁而言故曰虎門　齊晏平仲端委¶
<pb:KR3k0032_WYG_169-11b>¶
立於虎門之外　漢有白虎闕神虎門¶
　　　周和門　渠門(見旂/類)　轅門　棘門　旌門¶
　　　人門¶
大司馬中夏教茇舍帥以門名(注以門名者所被徽識/如其在門所植者也古)¶
(者軍將盖為營治於國門魯有東門襄/仲宋有桐門右師皆上卿為軍將者也)中冬教大閲遂¶
以狩田以旌為左右和之門羣吏各帥其車徒以叙和¶
出左右陳車徒有司平之注軍門曰和今謂之壘門立¶
兩旌以為之叙和出用次第出和門也左右或出而左¶
<pb:KR3k0032_WYG_169-12a>¶
或出而右有司平之鄉師居門正其出入之行列也正¶
義師克在和故曰和門漢時軍壘為門名曰壘門(司馬/法殷)¶
(誓於軍門之外欲民先意以待事都漢中壘校尉/掌北軍壘門  周亞夫&KR0019;有軍門  尉壁門士)　虎¶
賁氏守王閑(注梐枑/為周衛)司戈盾及舍設藩盾土方氏王廵¶
守則樹王舍　天官掌舍掌王之㑹同之舍設梐枑再¶
重(杜子春謂行馬康成謂/再重者周衛有内外列)設車宫轅門(兩乘車轅相/向以表門)為¶
壇壝宫棘門(司農云以/㦸為門)為帷宫設旌門(王行晝止則/樹旌以表門)無¶
宫則共人門(立長大之/人以表門)　春官司常祭祀各建其旂㑹¶
<pb:KR3k0032_WYG_169-12b>¶
同賓客亦如之置旌門(彼官樹之/此供旌)　秋官修閭氏宿互¶
(司農云互為行馬/以障互禁止人)　榖梁傳艾蘭以為防置旜以為轅¶
門(詩傳褐纒/旃以為門)　戰國策張孟談遇智過轅門之外(以車/為門)¶
(而轅/外向)　孫子兩軍相對曰交和(軍門曰和和齊章/子與秦交  而舍)　漢¶
書文帝後六年冬匈奴入上郡雲中以河内太守周亞¶
夫為將軍次細栁(匈奴傳云軍/長安西細栁)宗正劉禮次㶚上祝兹¶
侯徐厲次棘門(孟康曰在長安北秦時宫門也如淳曰/黄圖在横門外  匈奴傳云渭北棘門)¶
(㶚上名括地志棘門在渭北十餘里秦/王門    水經注横門外郭有棘門)　項羽傳羽見¶
<pb:KR3k0032_WYG_169-13a>¶
諸侯將入轅門(張晏曰軍行以車/為陳轅相向為門)¶
　　　周王城十二門¶
地官司門(下大夫二人上士四中士八/下士十六毎門下士二人)掌授管鍵以啓¶
閉國門注司門若今城門校尉主王城十二門疏匠人¶
云營國方九里旁三門四面各三門是有十二門(凡歳/時之)¶
(門受其餘疏亦/謂國門十二)　充人凡散祭祀之牲繫於國門使之¶
養注國門謂城門司門之官疏司門總主王城十二門¶
　天官職内掌邦之賦入疏城十二門亦有税入　秋¶
<pb:KR3k0032_WYG_169-13b>¶
官士師國禁注國城中也疏若王城十二門　冬官匠¶
人營國方九里旁三門注天子十二門以通十二子(十/二)¶
(辰/也)疏王城面各三門(左傳注乾祭/王城北門)　周語周秩官曰門¶
尹除門注門尹司門也　左傳周有圉門¶
　　　周象魏　兩觀　漢象魏¶
禮太宰正月之吉始和縣治象之灋于象魏注鄭司農¶
云闕也疏雉門之外兩觀　大司徒縣敎象　大司馬¶
縣政象　大司冦縣刑象　小宰小司徒正歳帥屬觀¶
<pb:KR3k0032_WYG_169-14a>¶
治象之灋敎灋之象　易氏曰治之見於象也為治象¶
書治象之法者爲象魏兩觀之縣治象者為魏闕　左¶
氏傳莊二十一年鄭伯享王于闕西辟注闕象魏也正¶
義其上縣法象巍巍髙大謂之象魏使人觀之謂之觀¶
　定二年雉門及兩觀災冬十月新作雉門及兩觀注¶
雉門公宫之南門兩觀闕也(釋宮云觀謂之闕郭璞云/宫門雙闕劉熙釋名云闕)¶
(在門兩旁中央/闕然為道也)　哀三年魯司鐸火季桓子御公立于¶
象魏之外命藏象魏曰舊章不可亡也注謂其書為象¶
<pb:KR3k0032_WYG_169-14b>¶
魏正義觀闕象魏其事一也　公羊傳子家駒曰設両¶
觀乘大路天子之禮也注禮天子諸侯臺門天子外闕¶
兩觀諸侯内闕一觀(匠人王宫門阿之制五雉疏天子/諸侯臺門大夫不臺門禮器云以)¶
(髙為貴臺門而旅樹/反玷大夫之僭禮)　國語管仲曰先王世法文武設¶
象以為民紀注韋昭曰設象者設教象於象魏也　禮¶
運仲尼出游觀之上注象魏舊章之處　莊子魏牟身¶
在江海之上心居魏闕之下　列女&KR0019;衛靈公聞車聲¶
轔轔至闕而止過闕復有聲夫人曰此蘧伯玉也　漢¶
<pb:KR3k0032_WYG_169-15a>¶
書武帝策董仲舒曰周室設兩觀　文選陸倕曰象闕¶
之制其來己逺春秋設舊章之教經禮垂布憲之文戴¶
記顯遊觀之言周史書樹闕之夢(注周書曰太姒夢太/子發取周庭之梓樹)¶
(於闕間化/為松栢)北荒明月西極流精海岳黄金河庭紫貝蒼¶
龍&KR0007;武之制銅雀鐡鳯之工或以聽窮省寃或以布治¶
垂法表正王居光崇帝里　揚雄甘泉賦前熛闕後應¶
門注晉灼曰赤色之闕應門正在熛闕之内　張衡東¶
京賦建象魏之兩觀旌六典之舊章　顔真卿有象魏¶
<pb:KR3k0032_WYG_169-15b>¶
賦¶
　　　周閎門　皇門¶
周書序周公㑹羣臣于閎門以輔主之格言作皇門皇¶
門篇第四十九維正月庚午周公格于左閎門㑹羣臣¶
(注路寢左/曰皇門)曰維其有大門宗子勢臣茂揚肅德訖亦有¶
孚以助厥辟勤王國王家方求論擇元聖武夫羞於王¶
所其善臣以至于有分私子茍克有常罔不允通咸獻¶
言在于王所人斯是助王恭明祀敷明刑王用有監明¶
<pb:KR3k0032_WYG_169-16a>¶
憲朕命用克和有成用能承天嘏命人斯既助厥勤勞¶
王家先人神祇報職用休俾嗣在厥家王國用寧咸祀¶
天神王用奄有四鄰逺土丕承萬子孫用末被先王之¶
靈光¶
　　　周明堂四門¶
家語觀周篇孔子觀乎明堂覩四門墉有堯舜之容桀¶
紂之象而各有善惡之狀興廢之誡又有周公相成王¶
抱之負斧扆南面以朝諸侯之圖孔子曰此周所以盛¶
<pb:KR3k0032_WYG_169-16b>¶
也明鏡所以察形往古所以知今　玉藻朝日東門之¶
外聽朔南門之外(注謂國門明/堂在國之陽)閠月則闔門左扉立於¶
其中(注明堂/門中)疏皇氏曰明堂有四門　明堂位注正門¶
謂之應門正義明堂無重門非路門外之應門¶
　　　魯三門¶
春秋正義定二年(夏五月/壬辰)雉門及兩觀災則兩觀在雉¶
門外也禮運仲尼與於蜡賓事畢出遊於觀上蜡祭在¶
廟故祭出而遊於觀也鄭&KR0007;考校禮文以為魯制三門¶
<pb:KR3k0032_WYG_169-17a>¶
庫雉路(庫者府庫所在也雉者治朝所在也路者路寢/所在也  雉猶治也  陳氏曰有雉之象故曰)¶
(雉/)天子諸侯皆三朝圖宗人之嘉事則有路寢庭朝日¶
出視朝則在路門之外其詢國危國遷立君周禮朝士¶
所掌外朝之位者乃在雉門之外耳雉門之外左有亳¶
社(哀四年/亳社災)右有周社間於兩社是在兩社之間朝廷詢¶
謀大事在此處是執政之所在也　周禮閽人疏魯有¶
三門雉門有兩觀為中門　明堂位庫門天子臯門雉¶
門天子應門注天子五門臯庫雉應路魯有庫雉路則¶
<pb:KR3k0032_WYG_169-17b>¶
諸侯三門歟　檀弓魯有庫門(衛亦有庫門家語/云繹之於庫門内)　郊¶
特牲郊之祭獻命庫門之内戒百官也　榖梁傳主王¶
姬者必自公門出注公門朝之外門　太王徙居岐周¶
為殷諸侯立臯門應門　禮宰夫執鐸以令于宫自寢¶
門至於庫門¶
　　　魯四門¶
春秋僖二年春新作南門左傳書不時也正義本名稷¶
門今新修令髙大改名髙門魯人相傳云然魯城南面¶
<pb:KR3k0032_WYG_169-18a>¶
三門隠公元年開一門故今南有四門僖公復繕治稷¶
門　荀子哀公篇孔子曰君出魯之四門以望四郊¶
春秋説題辭曰魯端門¶
　　　魯城十二門¶
春秋魯城凡有十二門其北名上東門左傳定公八年¶
公歛處父帥郕人自上東門入是也西五門一曰鹿門¶
臧紇斬鹿門以出是也三曰稷門即圉人犖能投蓋於¶
稷門南曰雩門左傳自雩門出&KR0170;臯比而先犯之是也¶
<pb:KR3k0032_WYG_169-18b>¶
(春秋時魯國都又有萊門子駒之門公羊/傳有爭門吏門論語石門注魯城外門也)¶
　　　漢公車　司馬門¶
百官表衛尉秦官掌宫門衛屯兵有丞景帝初更名中¶
大夫令後元年復為衛尉(師古曰漢舊儀云衛尉寺在/宮内胡廣曰主宫闕之門内)¶
(衛士于周垣下為/區廬若今仗宿屋)屬官有公車司馬衛士旅賁三令丞¶
注師古曰漢官儀云公車司馬掌殿司馬門夜徼宫中¶
天下上事及闕下凡徵召皆總領之令秩六百石(聘賢/才逹)¶
(章奏事張釋之衛/林等  見官制)　紀髙帝七年二月蕭何造未央宫¶
<pb:KR3k0032_WYG_169-19a>¶
立東闕北闕注未央宫殿雖南面而上書奏事謁見之¶
徒皆詣北闕公車司馬在焉(秦長史欣請事咸陽留司/馬門三日不見  周禮宫)¶
(正㡬其出入鄭司農注若今時無引籍不得入宫司馬/殿門疏漢宫殿門每門皆使司馬一人守門比千石皆)¶
(號司馬/殿門)　元帝初元五年四月令從官給事宫司馬中¶
者得為大父母父母兄弟通籍注應劭曰宫内門也師¶
古曰宫之外門也衛尉有八屯衛侯司馬主衛士徼巡宿¶
衛每面各二司馬故謂宫外門為司馬門　成帝建始¶
三年十二月舉賢良方正能直言極諫之士詣公車(又永/始二)¶
<pb:KR3k0032_WYG_169-19b>¶
(年舉淳樸有/行義詣公車)永始四年四月未央宫東司馬門災(師古/曰東)¶
(面之司馬門也馬宫/門四面皆有司  門)　平帝元始二年秋舉勇武有節¶
明兵法郡一人詣公車　黄圖未央長樂甘泉宫四面¶
皆有公車(公車主受/章疏之所)司馬門凡言司馬門者宫垣之内¶
兵衞所在(四面皆有/司馬門)司馬主武事故謂宫之外門為司¶
馬門(史記索隠天子有/兵欄曰司馬門)按漢宫衛令諸出入殿門公車¶
司馬皆下不如令罸金四兩　列&KR0019;張釋之為公車令¶
太子與梁王共車入朝不下司馬門釋之劾不下公門¶
<pb:KR3k0032_WYG_169-20a>¶
不敬　賈誼書天子宫門曰司馬門　東方朔上書令¶
待詔公車(史記東方朔至公車上書凡用三/千奏牘公車令兩人共持舉其書)武帝置酒¶
宣室使謁者引見董君朔陛㦸殿下辟㦸而前曰云云上¶
更置酒北宫引董君從東司馬門入司馬門更名東交¶
門(注以偃從此入/門交㑹於内)　朱買臣詣闕上書乆不報待詔公¶
車(又東郭先生/待詔公車)　車千秋召中二千石博士㑹公車門¶
議問法　雋不疑暴勝之薦詣公車拜青州刺史後為¶
京兆尹始元五年有男子詣北闕自謂衞太子公車以¶
<pb:KR3k0032_WYG_169-20b>¶
聞不疑叱從吏収縳注師古曰公車主受章奏者　丙¶
吉為丞相馭吏嘗出見驛吏持赤白&KR0504;邉郡發奔命書¶
馭吏至公車刺取　劉向云章交公車　谷永建始三¶
年舉直言對䇿待詔公車　息夫躬云云哀帝詔舉明兵¶
法有大慮各一人將軍二人詣公車　孔光元壽元年¶
正月召詣公車問日食事(又元始元年日食譙元/詣公車對策拜議郎)　公¶
孫&KR0042;子度為山陽太守詔召鉅野令史成詣公車不遣¶
坐論為城旦(元始中詔召公孫&KR0042;/子孫為後者詣公車)　師丹召詣公車¶
<pb:KR3k0032_WYG_169-21a>¶
西域&KR0019;武帝詔曰公車方士以為吉　五行志公車大¶
誰卒注主問非常之人因以名官有大誰長(石顯諧張/猛令自殺)¶
(公/車)　後紀光武建武七年四月壬午舉賢良方正遣詣¶
公車(注公車門名公車/所在因以名焉)　章帝建初五年二月庚辰朔¶
舉直言極諫遣詣公車　和帝永元六年三月丙寅舉¶
賢良直言遣詣公車　靈帝中平元年三月壬子詔舉¶
列將子及史氏有明戰陳之畧者詣公車　後紀趙憙¶
光武引見賜鞍馬待詔公車　魯恭舉直言待詔公車¶
<pb:KR3k0032_WYG_169-21b>¶
拜中牟令　尹敏建武二年待詔公車拜郎中　第五¶
倫為㑹稽太守永平五年坐法吏民上書守闕是時顯¶
宗方案梁松事亦多為松訟者帝詔公車諸為梁氏及¶
㑹稽太守上書者勿復受　樊凖上疏曰宜下明詔如¶
趙孝承官者召詣公車　丞宫永平中拜博士淳于恭¶
肅宗除議郎崔實桓帝初對策馬融舉淳樸對策皆詣¶
公車　楊秉賜彪黄瓊楊厚荀爽左雄張衡李充杜根¶
皇甫規鄭均戴封周勰橋&KR0007;汝郁侯瑾等皆公車召(安/帝)¶
<pb:KR3k0032_WYG_169-22a>¶
(臨政之初公車禮/聘馮良周爽等)　鄭&KR0007;公車再召　薛包建光中种¶
岱桓帝時公車特召　董扶公車三召　毛義明帝時¶
鄭太靈帝時公車召不就　王符愛日篇明帝時公車¶
以反支日不受章奏帝曰民廢農桑逺來詣闕而復拘¶
以禁忌豈為政之意乎遂蠲其制　丁鴻稟食公車¶
寒朗永初二年薦為博士召詣公車　郎顗陽嘉二年¶
正月公車召乃詣闕拜章書奏帝復使對尚書條便宜¶
七事　蘓不韋召詣公車　樊英建光元年詔公車賜¶
<pb:KR3k0032_WYG_169-22b>¶
策書召英等六人唯郎宗楊倫到洛陽永建四年三月¶
為英設壇帝令公車令導尚書奉引賜几杖待以師傅¶
禮　郎宗詣公車對策陳災異　揚雄羽獵賦虎路三¶
&KR0580;以為司馬圍經百里而為殿門注應劭曰外門為司¶
馬門殿門在内也　列女傳鍾離春詣齊司馬門¶
　　　漢未央東北闕　蒼龍&KR0007;武闕　(詳見未/央宫)¶
髙紀七年二月(史記云/八年)蕭何造未央宫立東闕北闕注¶
師古曰未央殿雖南嚮而上書奏事謁見皆詣北闕公¶
<pb:KR3k0032_WYG_169-23a>¶
車司馬亦在焉是則以北闕為正門而又有東門東闕¶
西南兩面無門闕蓋厭勝之術(蕭子良云署書漢髙六/年蕭何所定以題蒼龍)¶
(白虎二闕闕白/虎當為西)史記注駰案闗中記曰未央宫東有蒼¶
龍闕北有&KR0007;武闕(又三輔舊事闕廟記曰/未央有白虎  屬車闕)索隠曰東闕¶
名蒼龍北闕名&KR0007;武秦舊宫皆在渭北立東北闕取其¶
便也　文紀七年六月癸酉未央宫東闕罘罳災　西¶
京賦北闕甲第　水經注未央宫東有蒼龍闕闕内有¶
閶闔止車諸門(西京賦表嶢闕於閶闔注紫微宫門名/曰閶闔宫門立闕為表  史記田蚡罷)¶
<pb:KR3k0032_WYG_169-23b>¶
(朝出止/車門)北有&KR0007;武闕即北闕也　後官志蒼龍司馬主¶
東門注雒陽宫門名為蒼龍闕門蔡質漢儀司徒府與¶
蒼龍闕對(見/後)　後紀中平三年注鑄銅人列於蒼龍&KR0007;¶
武闕外(宦者傳注蒼龍/東闕&KR0007;武北闕)　西都賦植中天之華闕　文¶
選注李尤闕銘曰悉理聽省乃無窮寃　秦築冀闕於¶
咸陽　萬石君過宫門闕必下車趨¶
　　　漢長安十二門　(城門/候)¶
西都賦漢之西都在於雍州實曰長安建金城之萬雉¶
<pb:KR3k0032_WYG_169-24a>¶
呀周池而成淵披三條之廣路立十二之通門(東宣平/清明霸)¶
(南覆盎安西安西章/直西城北横洛厨城)内則街衢洞達閭閻且千九市開¶
塲貨别隧分(漢宮殿名長安有宣平覆盎萬秋横門東/都宣德元成青綺章義仁壽&KR0008;石門見蓺)¶
(文類/聚)　西京賦城郭之制旁開三門參塗夷庭方軌十¶
二街衢相經㕓里端直甍宇齊平注一面三門門三道¶
塗容四軌周禮曰管國方三門　百官表城門校尉掌¶
京師城門屯兵(征和二年初/置城門屯兵)有司馬十二城門&KR0049;(師古/曰門)¶
(各有&KR0049;蕭望之小苑東門&KR0049;亦/其比也  蔡義補覆盎城門&KR0049;)　黄圖(又水/經注)長安城東¶
<pb:KR3k0032_WYG_169-24b>¶
出南頭第一門霸城門民見門色青名曰青城門或曰¶
青門召平種&KR0050;青門外廟記亦曰青綺門(水經注第三/門本曰霸門)¶
莾更曰仁壽門無疆亭東出第二門曰清明門一曰籍¶
田門以門内有籍田倉一曰凱門漢宫殿疏第二門名¶
城東門莾更曰宣德門布恩亭東出北頭第一門曰宣¶
平門民間謂東都門建始元年秋八月有白蛾羣飛蔽¶
日從東都門至枳道(如淳注引黄圖長安城東面北頭/門曰宣平城門其外郭曰東都門)¶
(日景中二年九月晦/  食軍東都門外)疏廣受乞骸歸公卿大夫為設祖¶
<pb:KR3k0032_WYG_169-25a>¶
道供帳東都門外即此門也其郭門亦曰東郭即逢萌¶
掛冠處也(昌邑王&KR0019;且至廣明東都門龔遂曰此長安/東郭門也  杜篤&KR0019;光武修理東都城門)¶
(西征賦踐宣/平之清閾)莽更名春王門正月亭(翟義&KR0019;有春王/城門校尉王况)東¶
都門至外郭亭十三里(水經注有/曰東城門)南出東頭第一門曰¶
覆盎門一號杜門廟記曰與洛門相去十三里二百十¶
歩有魯班輸所造橋其南有下杜城故曰下杜門又曰¶
端門北對長樂宫莽更名永清門(水經注/作永青)長茂亭南出¶
第二門曰安門亦曰鼎路門北對武庫莽更名光禮門¶
<pb:KR3k0032_WYG_169-25b>¶
顯樂亭南出第三門曰西安門北對未央宫一曰便門¶
即平門也古者平便同字(水經注夲/名平門)建元三年初作便¶
門橋(注北面西頭門經薛廣德&KR0019;上出便門注南面西/頭第一門  水  注西出南頭第一門章門又曰)¶
(便/門)莽更名信平門誠正亭西出南頭第一門曰章城門¶
漢宫殿疏同三輔舊事章門亦曰光畢門又曰便門元¶
延元年章城門牡自亡(谷永對曰章城/門通路寢之路)莽改曰萬秋門¶
億年亭西出南頭第二門曰直城門亦曰直門宫殿疏¶
亦曰龍樓門門上有銅龍(成紀召太子出龍樓門不/敢絶馳道西至直城門)莽¶
<pb:KR3k0032_WYG_169-26a>¶
更曰直道門端路亭西出北頭第一門曰雍門本名西¶
城門其水北入有函里民名曰函里門(水經注西出南/頭第三門名西)¶
(城門亦曰雍門民名曰函里門又曰光門/亦曰突門  外戚&KR0019;注雍門在長安西北)莽改曰章義¶
門著誼亭北出東頭第一門曰洛城門又曰髙門宫殿¶
疏又名鸛雀臺門外有漢武承露盤在臺上(水經注第/三門本名)¶
(杜門亦曰利城門其外有客/舎民曰客舍門又曰洛門)莽更名進和門臨水亭北¶
第二門曰厨城門長安厨在門内因為門名(後漢注洛/城門其内)¶
(有長安厨官俗名厨城門髙水經注北出西頭第二門/本名洛門又曰朝門一曰  門  霍光&KR0019;注北出中門)¶
<pb:KR3k0032_WYG_169-26b>¶
(有長安厨故/謂厨城門)莽更名建子門廣世亭北出西頭第一門¶
曰横門門外有橋曰横橋(成紀虒上小女走入横城門/注如淳曰横音光  史記曰)¶
(横城門鳯史記正義秦興樂宮北門對横/橋  元  四年封鄯善百官送至横門外)莽更曰朔都¶
門左幽亭(其外郭有都門有棘門又有通亥門落晉志/北落師門一星在羽林西南天之蕃  也長)¶
(安城北門曰北/落門以象此也)漢城門皆有&KR0049;掌&KR0049;時謹啟閉也三輔¶
决録長安面三門四面十二門皆通達九道以相經緯¶
三塗洞闢隠以金椎周以林木左右出入為徃來之徑¶
行者升降有上下之别(水經注諸門皆通/逵九達三途洞開)班固西都賦¶
<pb:KR3k0032_WYG_169-27a>¶
云云又張衡西京賦云云是也　周禮司門注若今城¶
門校尉主三城十二門疏舉漢法况之　續志注漢舊¶
儀曰長安城方十三里經緯各長十五里十二城門¶
　　　漢端門　掖門¶
天文志太微南四星執法中端門左右掖門注端門太¶
微正南門　周勃傳皇帝入未央宫有謁者十人持㦸¶
衛端門(師古曰殿/之正門)曰天子在也足下何為者不得入太¶
尉往諭廼去皇帝遂入　燕王旦&KR0019;鼠舞殿端門中注¶
<pb:KR3k0032_WYG_169-27b>¶
師古曰端門正門也　黄圖秦營宫殿端門四達　周¶
禮太僕大寢門外注内朝之中如今宫殿端門下　後¶
禮儀志冬夏至太史令八能士坐于端門左塾　百官¶
志注元嘉二年大將軍冀朝到端門若龍門謁者將引¶
馬融&KR0019;召詣對策注對策於北宫端門　左雄傳孝㢘¶
先詣公府副之端門練其虗實　西都賦立金人於端¶
闈注正門也　東京賦啟南端之特闈立應門之將將¶
注李善曰洛陽宫舍記曰洛陽有端門薛綜曰端門南¶
<pb:KR3k0032_WYG_169-28a>¶
方正門應門中門也　洛陽宫名有南端門東西南北¶
掖門　吕后紀劉章從勃請卒千人入未央宫掖門注¶
非正門而在兩旁若人之臂掖(郎中令掌宫殿掖門户/應劭云漢制内至禁省)¶
(為殿門外至/大道為掖門)　成帝紀尚方掖門　楊惲&KR0019;髙昌侯車¶
犇入北掖門　儀禮注闈門如今東西掖門¶
　　　漢金馬門(又謂之/黄門)　魯班門¶
列&KR0019;公孫&KR0042;元光五年對策天子擢為第一拜為博士¶
待詔金馬門(叙&KR0019;平津斤/斤晚躋金門)注如淳曰武帝時相馬者東¶
<pb:KR3k0032_WYG_169-28b>¶
門京鑄作銅馬法獻之(見馬/援傳)立於魯班門外更名魯班¶
門為金馬門(史記金馬門宦者署門/旁有銅馬故謂之金馬)　東方朔待詔公¶
車上使待詔金馬門稍親近(史記東方朔曰/避世金馬門)　主父偃¶
嚴安徐樂皆待詔金馬門　霍光出昌邑羣臣置金馬¶
門外　王褎宣帝修武帝故事益召髙才劉向張子僑¶
華龍栁褎等待詔金馬門上欲興協律之事王褎作中¶
和樂職宣布詩　賈捐之元帝時言得失待詔金馬門¶
周堪白令鄭朋待詔金馬門　揚雄解嘲歴金門公孫¶
<pb:KR3k0032_WYG_169-29a>¶
創業於金馬　張湯賛注班固目録成帝時馮商待詔¶
金馬門受詔續太史公十餘篇　蓺文志武帝時有待¶
詔金馬&KR0147;蒼三篇(又作/膠蒼)　黄圖金馬門宦者署武帝得¶
大宛馬以銅鑄象立於署門因以為名(後漢南宫亦有/金馬門宦者署)¶
　兩都賦序武宣之世内設金馬石渠之署西京賦¶
蘭臺金馬遞宿迭居　文選金閨諸彦蘭臺羣英¶
注金閨金馬門也　華嶠書曰明帝至長安取飛¶
㢘并銅馬置上西門平樂觀故張平子東京賦曰¶
<pb:KR3k0032_WYG_169-29b>¶
平樂都場天馬半漢　陸機洛陽記云金馬門外¶
聚羣賢銅駞陌上集少年又曰有銅駝二枚在宫¶
之南四㑹通(顔師古亦云銅駝街/在雒陽西京無也)　郡國志蒯城¶
慕容儁鑄銅馬於門側謂曰銅馬門　龍樓門有¶
銅龍栢梁臺有銅柱上林有飛㢘觀建章有鳯¶
闕¶
　　　漢長樂宫東闕　西闕¶
見宫類　漢丞相蕭何自題蒼龍白虎二闕¶
<pb:KR3k0032_WYG_169-30a>¶
　　　漢建章鳯闕　璧門　(詳見建/章宫)¶
羽獵賦序營建章鳯闕神明馺娑窮妙極麗(三輔故事/云其闕圓)¶
(上有銅鳯皇二漢武/故事云闕髙  十丈)　闗中記鳯闕一名别風闕(一名/折風)¶
言别四方閶闔之内别風嶕嶢是也(楊震闗輔古語云/俗謂鳯凰闕為玉)¶
(女/樓)　黄圖建章宫南有玉堂璧門三層臺髙三十丈玉¶
堂内殿十二門階陛皆玉為之鑄銅鳯髙五尺餙黄金¶
棲屋上下有轉樞向風若翔椽首薄以璧玉因曰璧門¶
　魏繁欽建章鳳闕賦上規圜以穹窿下矩折而䋲直¶
<pb:KR3k0032_WYG_169-30b>¶
象元圃之層樓肖華蓋之麗夭抗神鳯以甄甍似虞廷¶
之鏘鏘序云秦漢規模泯毁惟建章鳯闕聳然獨存雖¶
非象魏之制亦一代之巨觀　水經注黄圖曰鳯闕髙¶
七丈五尺　文選注魏文帝歌曰長安城西有雙圓闕¶
上有雙銅爵一鳴五榖生再鳴五榖熟(闗中記建章宫/圓闕臨北道鳯)¶
(在上閶闔門内東出/有折風闕一名别風)　史記正義三秦記云栢梁臺有¶
銅鳯因名鳯闕¶
　　　漢便門¶
<pb:KR3k0032_WYG_169-31a>¶
武紀建元三年初作便門橋注師古曰便門長安城北¶
面西頭第一門即平門也作橋渡渭水以趨茂陵即今¶
便橋　水經注西出南頭第一門名章門又名便門(與/顔)¶
(注/異)　元和志在長安西門¶
　　　漢長門　延壽門¶
東方朔傳竇太主獻長門園更名長門宫注如淳曰長¶
門在長安城東南　外戚&KR0019;上林有延壽門¶
　　　漢横門¶
<pb:KR3k0032_WYG_169-31b>¶
戾太子傳焚蘓文於横橋上注孟康曰横音光師古曰¶
即横門渭橋也　西域&KR0019;元鳯四年封尉屠耆為鄯善¶
王丞相將軍百官送至横門外祖而遣之　成紀建始¶
三年小女陳持弓走入横城門闌入尚方掖門注横音¶
光黄圖北面西頭第一門掖門在兩旁如人臂掖¶
　　　漢龍樓門　直城門　作室門　堯母門¶
成紀為太子好經書寛博謹慎初作桂宫(桂宫在城/居近北)上¶
嘗急召太子出龍樓門(門樓上有銅龍若白鶴飛㢘因/以名  陸厥詩又㸃銅龍門)¶
<pb:KR3k0032_WYG_169-32a>¶
不敢絶馳道西至直城門得絶乃度還入作室門上遲¶
之問其故以狀對上大悦乃著令太子得絶馳道云(長/安)¶
(城西出第二曰直城門宫殿疏曰/亦曰龍樓門上有銅龍本名直門)　趙偼伃&KR0019;居鉤弋¶
宫太始三年生昭帝任身十四月廼生上曰聞堯十四¶
月而生廼命所生門曰堯母門(見宮/類)¶
　　　漢應門¶
班偼伃賦應門閉兮禁闥扄注師古曰正門謂之應門¶
　揚雄甘泉賦前熛闕後應門¶
<pb:KR3k0032_WYG_169-32b>¶
　　　漢開陽門(詳見/下段)¶
百官志雒陽城十二門注應劭漢官曰開陽門始成未¶
有名宿昔有一柱來在樓上琅邪開陽縣上言縣南城¶
門一柱飛去光武使人識視悵然遂堅縳之刻記其年¶
月因以名焉¶
　　　漢雒陽十二門　城門&KR0049;¶
百官志城門校尉一人秩比二千石掌雒陽城門十二¶
所司馬一人千石主兵(一作/車)城門毎門&KR0049;一人六百石¶
<pb:KR3k0032_WYG_169-33a>¶
(十二門各有銘李尤作亭/漢官儀曰十二門皆有)其正南一門曰平城門(午官/漢)¶
(秩曰平城門為宫門不/置&KR0049;置屯司馬秩干石)北宫門屬衛尉其餘上西門(戍/)¶
(應劭漢官曰上西/不純白丹鏤之)雍門(酉/)廣陽門(申/)津門(未/)小苑門(午/)¶
開陽門(巳/)耗門(辰/)中東門(卯/)上東門(寅/)榖門(子/)夏門(亥/)¶
凡十二門(注引李尤銘位在十二辰前志開陽縣屬東/海郡當攷  蔡質漢儀曰雒陽二十四街街)¶
(一亭十二城門門一亭皆梁商/傳帝幸宣陽亭注城門  有亭)　李尤銘平城門平城¶
司午厥位處中上西門上西在季位月惟戌雍門雍門¶
處中位月惟酉廣陽門廣陽惟孟厥月在申津門津名¶
<pb:KR3k0032_WYG_169-33b>¶
自定位季月未開陽門開陽在孟位月惟巳耗門耗門¶
值季月位在辰中東門中東處仲月位當夘上東門上¶
東少陽厥位在寅榖門榖門北中位當於子(一作/丑)夏門¶
夏門值孟位月在亥(詳見御/覽類聚)　五行志光和元年蔡邕¶
對曰平城門正陽之門與宫連郊祀法駕所由從出門¶
之最尊者也(南宫平/城門)　堅鐔&KR0019;晨開上東門注洛陽故¶
城東面北頭第一門(髙祖封諸子雒/陽上東門外)　桓帝紀召帝到¶
夏門亭注洛陽城北面西頭門也門外有萬壽亭皇¶
<pb:KR3k0032_WYG_169-34a>¶
后紀臯門亭注詩注云王之郭門曰臯門¶
城門&KR0049;　周司門每門下士三人干寳曰如今門&KR0049;蔡¶
質漢儀門&KR0049;見校尉執板不拜　張湛為太中大夫居¶
中東門&KR0049;舍　郅惲為上東城門&KR0049;(洛陽城北/面北頭門)帝出獵¶
車駕夜還惲拒闗不開帝令從者見面於門間惲不受¶
詔帝乃迴從東中門入明日惲上書諫賜布百疋貶東¶
中門&KR0049;為參封尉　謝承書曰何湯守開陽門&KR0049;上微¶
行夜還湯閉門不納更從中東入明日召賜食諸門&KR0049;¶
<pb:KR3k0032_WYG_169-34b>¶
奪奉　開陽門秦彭羊廸(見李/周傳)夏城門岑尊(見鮑永傳/注城門&KR0049;)¶
(吏六/百石)榖城門劉洪津城門張甫(奮/子)　又有城門令史¶
　　　漢宫掖七門¶
百官志衛尉卿掌宫門衛士宫中徼巡事宫掖門毎門¶
司馬一人秩比千石南宫南屯司馬主平城門(古今注/建武十)¶
(三年九/月開)蒼龍司馬主東門(雒陽宫閣名/為蒼龍闕門)&KR0007;武司馬主&KR0007;¶
武門(班固嘗/為之)北屯司馬主北門北宫朱爵司馬主南掖¶
門(古今注永平二年十一月/初作北宫朱爵南司馬門)東明司馬主東門朔平司¶
<pb:KR3k0032_WYG_169-35a>¶
馬主北門凡七門(漢官載員吏共四十一人衛士共六/百三十九人  古今注中載二門其)¶
(餘日月/皆靡記)凡居宫中者皆有門籍於門之所屬宫名兩字¶
為鐡印文符案省符乃納之(符用木/長二寸)　順紀帝即位使¶
屯南北宫諸門¶
　　　漢橋門¶
見學校類　漢官儀曰辟雍四門外有水節觀者門外¶
皆有橋觀者水外故云圜橋門圜繞也¶
　　　漢建禮門¶
<pb:KR3k0032_WYG_169-35b>¶
漢典職尚書郎主作文書起草晝夜更直於建禮門内¶
(見文/選注)　蔡質漢官儀宫北朱雀門至止車門内崇賢門¶
内建禮門　文選任昉序曰出入禮闈注李善曰十州¶
記曰崇禮闈即尚書上省門崇禮東建禮門即尚書下¶
省門(一作下/舍門)二門名禮故曰禮闈　蜀都賦宣化之闥¶
崇禮之闈華闕雙邈重門洞開金鋪交映玉題相輝¶
　　　漢雲龍門　九龍門　嘉徳門　金商門　崇¶
　　　賢門　鴻都門¶
<pb:KR3k0032_WYG_169-36a>¶
班固典引序臣固永平十七年與賈逵傅毅杜矩展隆¶
郗萌等召詣雲龍門(徳陽殿東門也東門/稱雲龍西門稱神虎)小黄門趙宣¶
持秦始皇本紀問臣等曰太史遷賛語寧有非邪　東¶
都賦春王三朝供帳置於雲龍之庭注洛陽宫舍記有¶
雲龍門　東京賦啓南端之特闈(注洛陽宫舍記/曰洛陽有端門)立應¶
門之將將昭仁恵於崇賢(東/)抗義聲於金商(西/)飛雲龍¶
於春路(東/)屯神虎於秋方(西神注宫殿簿北宮有雲龍/門  虎門漢書曰東蒼龍西)¶
(白虎賢戴延之記曰端門東/有崇  門次外有雲龍門)前殿雲臺和歡安福謻門¶
<pb:KR3k0032_WYG_169-36b>¶
曲榭(注謻門冰室門也門水經注洛陽諸宮名曰南宫/有謻臺臨照臺謻  即宣陽門也門内有宣陽冰)¶
(室/)邪阻城洫九龍之内寔曰嘉德西南其户匪雕匪刻¶
(注九龍本周時殿名門上有三銅柱柱有三/龍相糺繞故曰九龍嘉德殿在九龍門内)　漢宫殿¶
疏洛陽有㤗夏(一作/大厦)閶闔西華萬春蒼龍千秋(一作/長秋)景¶
福永巷丙舍鴻都金華不老章臺濯龍定鼎(周鼎所/從入)之¶
門　蔡質漢官儀北宫朱雀門内崇賢門建禮門　洛¶
陽宮名洛陽有飛龍(一作/兔)含章建禮廣懐明禮司馬閶¶
闔(水經注閶闔門/漢之西上門)南止車東西止車西華雲龍神虎東¶
<pb:KR3k0032_WYG_169-37a>¶
掖西掖千秋南端金鎬神仙敬法却非含徳司馬北闕¶
&KR0007;武南掖北掖九龍奉(一作/春)興青璅金商宜春(一作/秋)之¶
門　列傳曹褒章和元年召詣嘉徳門　班固為&KR0007;武¶
司馬注主&KR0007;武門(志宮掖門每門司/馬一人秩比千石)來歴要結光禄勲¶
祋諷等十餘人俱詣鴻都門證太子無過　楊賜光和¶
元年引入金商門問祥異注太極殿西有金商門(李尤/平樂)¶
(觀賦處金商之維/陬  商為金為義)　蔡邕光和元年七月詔召邕及楊¶
賜等詣金商門引入崇徳殿就問災異　宦者&KR0019;靈帝¶
<pb:KR3k0032_WYG_169-37b>¶
引諸生能為文賦尺牘工書鳥篆者待制鴻都門下(紀/注)¶
(有朱/雀闕)　文中子世家王隆隋開皇初以國子博士待¶
詔雲龍門¶
　　　漢靈臺十二門¶
見前　章帝作詩¶
　　　漢濯龍門¶
袁宏漢紀建初二年有司奏封諸舅太后詔曰前過濯¶
龍門上見外家問起居者車如流水馬如游龍(明德馬/后紀同)¶
<pb:KR3k0032_WYG_169-38a>¶
　漢宫殿名洛陽有濯龍門¶
　　　漢國門¶
馮緄傳詔策曰已命有司祖于國門　祭法云天子祭¶
七祀有國門¶
　　　漢青瑣門¶
漢舊儀黄門郎屬黄門令日暮入對青瑣門拜名曰夕¶
郎　宫閣簿青瑣門在南宫(漢書赤壁青瑣尤西京賦/青瑣丹墀  李  徳陽殿)¶
(賦青瑣禁門車楚辭注文如連瑣以前書音義以青畫/戸邊鏤中    服志禁門曰黄闥  中人主之故曰黄)¶
<pb:KR3k0032_WYG_169-38b>¶
(門/令)　洛陽宫名有青璅門　王允&KR0019;吕布駐馬青瑣門¶
外¶
　　　漢成都十八門¶
臧宫&KR0019;宫乘兵入小雒郭門歴成都城下注張載注蜀¶
都賦云漢武帝元鼎三年立成都郭十八門小雒郭門¶
蓋其數焉(亦見郡/國志注)　公孫述&KR0019;臧宫軍至咸門(成都北/面有二)¶
(門其西者名咸門門成都志大城九/門少城九門唯咸  朔門秦漢舊名)　揚雄作成都城¶
四隅銘　揚雄蜀都賦都門二九四百餘間　左太冲¶
<pb:KR3k0032_WYG_169-39a>¶
蜀都賦金城石郭兼市中區既麗且崇實號成都闢二¶
九之通門畫方軌之廣塗華闕雙邈重門洞開金鋪交¶
映玉題相輝亞以少城接乎其西市&KR0437;所㑹萬商之淵¶
　　　漢通徳門¶
鄭康成&KR0019;北海髙宻人國相孔融深敬之告髙宻令為¶
康成特立一鄉曰齊置士鄉越有君子軍皆異賢之意¶
又謂公者仁義之正號不必三事大夫今鄭公鄉可廣¶
開門衢令容髙車號曰通徳門(畢命表/厥宅里)¶
<pb:KR3k0032_WYG_169-39b>¶
　　　漢仁壽闥¶
東觀記詔馬嚴留仁壽闥與校書杜撫班固定漢武注¶
記¶
　　　漢朱雀闕¶
水經注漢官典職曰偃師去洛四十五里望朱雀闕其¶
上鬰然與天連洛陽故宫名有朱雀白虎蒼龍闕北闕¶
南宫闕也東觀記北闕鐡柱門即斯闕也今閶闔門外¶
夾建巨闕以應天宿闕前水南道右置登聞鼓以納諫¶
<pb:KR3k0032_WYG_169-40a>¶
　　　魏鄴城七門¶
水經注魏武封於鄴為北宫宫有文昌殿城之西北有¶
三臺皆因城為之基城有七門南曰鳯陽門中曰中陽¶
門次曰廣陽門東曰建春門北曰廣徳門次曰廐門西¶
曰金明門一曰白門鳯陽門三臺洞開髙三十五丈¶
　　　魏承明門(又見洛/陽宫)　陵霄闕¶
紀黄初元年十二月初營洛陽宫戊午幸洛陽注帝居¶
北宫以建始殿朝羣臣門曰承明陳思王植詩曰謁帝¶
<pb:KR3k0032_WYG_169-40b>¶
承明廬是也至明帝時始於漢南宫崇徳殿處起太極¶
昭陽諸殿　髙堂隆&KR0019;陵霄闕始建有鵲巢其上帝以¶
問隆　文選曹子建詩謁帝承明廬注陸機洛陽記曰¶
承明門後宫出入之門常怪謁帝承明廬問張公云魏¶
明帝作建始殿朝㑹皆由承明門　晉宫閣名洛陽有¶
承明門　魏楊修許昌宫賦置天臺於辰角列執法於¶
西南築舊章之兩觀綴長廊之歩欄¶
　　　魏肅成門¶
<pb:KR3k0032_WYG_169-41a>¶
魏書文帝在東宫於肅成門集諸儒講論大義¶
　　　魏建陽門　金光門¶
文選景福殿賦開建陽則朱炎&KR0233;啓金光則清風臻注¶
建陽門在東金光在西韋仲將景福殿賦昭剛義於金¶
光崇柔恵於建陽(典畧曰許昌作/殿名曰景福)¶
晉宫闕名許昌宫有崇禮門¶
　　　魏大夏門¶
文選注陸機洛陽記曰大夏門魏明帝所造有三層髙¶
<pb:KR3k0032_WYG_169-41b>¶
百尺　丹陽記漢夏門魏加曰大夏　河南郡境界簿¶
曰洛陽縣東城第一建春門¶
　　　晉承華門¶
文選陸機詩閶闔既闢承華再建遵彼承華託¶
身承華側注陸機洛陽記太子宫在太宫東薄¶
室門外中有承華門　武帝故事上林有承華¶
殿　漢太僕屬有承華監長丞　順帝置承華¶
廐¶
<pb:KR3k0032_WYG_169-42a>¶
　　　晉宣陽門¶
禮志江左不復晨賀夜漏未盡十刻開宣陽門平旦始¶
開殿門晝漏上五刻皇帝乃出¶
　　　晉崇陽闥　魏閶闔門¶
晉宫閣名洛陽宫有崇陽闥延明通明修雲通福徽音¶
承休元明元暉崇禮白藏闥　初學記有後魏温子升¶
(一作/昇)閶闔門上梁祝文　水經注廣莫門漢之榖門也¶
建春門即上東門也閶闔門漢之上西門也漢宫記曰¶
<pb:KR3k0032_WYG_169-42b>¶
上西門所以不純白者漢家厄於戍故以丹鏤之南直¶
千秋門右宫門也又一水自千秋門南流逕神虎門下¶
東對雲龍門又南逕通門掖門魏明帝上法太極於洛¶
陽南宫起太極殿于漢崇德殿之故處改雉門為閶闔¶
門昔在漢世洛陽宮殿門題多是大篆言是蔡邕諸子¶
魏南宮旁題多是梁鵠筆南宫既建明帝令韋誕以古¶
篆書之魏畧曰青龍二年築閶闔諸門闕外罘罳明帝¶
置銅駝諸獸於閶闔南街南出逕西陽門漢之西明門¶
<pb:KR3k0032_WYG_169-43a>¶
也平昌門故平門也清陽門故清明門東陽門故中東¶
門　晉宫閣名洛陽城閶闔門　晉紀咸康元年四月¶
癸丑帝觀兵于廣莫門分命諸將¶
　　　梁東西中華門¶
隋志梁元㑹廷尉三官與建康三官皆法冠&KR0007;衣朝服¶
以監東西中華門¶
　　　梁石闕¶
南史天監七年正月戊戌作神龍仁獸闕於端門大司¶
<pb:KR3k0032_WYG_169-43b>¶
馬門外　文選陸倕石闕銘序曰晉假天闕於牛頭(大/興)¶
(中王導出宣陽門南望牛/頭山兩峯曰此天闕也)宋記逺圖於博望(大明七年/博望梁山)¶
(立雙/闕)有欺耳目無補憲章乃命審曲直之官選明中之¶
士陳圭置臬瞻星揆地趨以表敬觀而知法物覩雙碣¶
之容民識百里之典銘曰布教方顯浹日初輝色法上¶
圓制模下矩前賓四㑹却背九房北通二轍南湊五方¶
　梁典鐫石為闕窮極壯麗竒禽異羽莫不畢偹¶
漢地理志東海郡朐縣秦始皇立石海上以為東門闕¶
<pb:KR3k0032_WYG_169-44a>¶
　　　梁南闕¶
袁峻&KR0019;武帝雅好辭賦獻文章於南闕者相望¶
奉敇與陸倕各製新闕銘　隋禮志梁天監三¶
年何佟之議案禮國門在臯門外今之籬門是¶
也¶
　　　後周露門¶
周書武帝建徳三年正月壬戌朝群臣露門　武帝平¶
齊幸熊安生第拜露門博士　保定中置露門學　沈¶
<pb:KR3k0032_WYG_169-44b>¶
重於露門館講論語　劉臻明克遜為露門學士　武¶
成二年十二月改作路門應門¶
　¶
　¶
　¶
　¶
　¶
　玉海卷一百六十九¶
