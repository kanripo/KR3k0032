#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷八十八
#+PROPERTY: JUAN 卷八十八
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷八十八
<pb:KR3k0032_WYG_088-1a>¶
欽定四庫全書¶
　玉海卷八十八¶
　　　　　　　　　　　　宋　王應麟　撰¶
　器用¶
　　鼎鼐¶
　以木巽火飬人之象¶
　　　泰帝神鼎¶
見後汾陰鼎¶
<pb:KR3k0032_WYG_088-1b>¶
　　　黄帝神鼎　黄帝寶鼎　三鼎(詳見漢汾/陰鼎段)¶
子華子黄帝之治天下百神受職於明堂之庭帝¶
乃采銅於首山作大鑪鑄神鼎於山上鼎成羣龍¶
下迎　史記黄帝紀天下有不順者黄帝從而征¶
之平者去之未嘗寧居東至於海登九山及岱宗¶
西至於空峒登雞頭南至於江登熊湘北逐葷粥¶
合符釡山而邑千涿鹿之阿遷徙徃来無常處以¶
兵師為營衛官名皆以雲命為雲師置左右太監¶
<pb:KR3k0032_WYG_088-2a>¶
監於萬國萬國和而&KR0017;神山川封禪與為多焉獲¶
寶鼎迎日推䇿舉風后力牧常先大鴻以治民¶
郊祀志公孫卿曰今年得寶鼎其冬辛巳朔旦冬¶
至與黄帝時等卿有札書鬼臾區對曰黄帝得寳鼎¶
神䇿是嵗己酉朔旦冬至凡二十推三百八十年黄帝¶
仙登於天　瑞應圖黄帝造三鼎以象太一　曹植有¶
黄帝三鼎賛　文選江淹詩廣成愛神鼎　虢州有黄¶
帝鑄鼎原唐王(闕/)作銘¶
<pb:KR3k0032_WYG_088-2b>¶
　　　舜甑¶
韓詩外傳舜甑盆無膻飯乎土簋啜乎土型　古史考¶
黄帝始作甑¶
　　　丹甑　神鼎¶
禮運山出器車注器謂若銀罋丹甑也　唐薛邕丹甑¶
賦曰中含虗兮體道上應規兮法天以孝以享兮可以¶
饙饎多稌多黍兮屢惟豐年　史&KR1304;丹甑賦曰既申命¶
以自天類有孚而盈缶不汲而滿寶鼎齊列不炊而沸¶
<pb:KR3k0032_WYG_088-3a>¶
温泉比崇異陶鈞之有作符造化之為功　白虎通王¶
者徳至山陵丹甑見　宋志丹甑五穀豐熟則出神鼎¶
者質文之精也知吉知凶能重能輕不炊而沸五味自¶
生王者盛徳則出玉甕不汲而滿王者清㢘則出　晉¶
志神鼎仁器也　典略神鼎丹甑醴泉以為大瑞¶
　　　禹九鼎　周郟鄏鼎唐銘九鼎¶
左氏傳宣公三年(定王/元年)春楚伐陸渾之戎遂至於雒觀¶
兵於周疆定王使王孫滿勞楚子問鼎之大小輕重焉¶
<pb:KR3k0032_WYG_088-3b>¶
對曰在徳不在鼎昔夏之方有徳也逺方圖物(圖畫山/川竒異)¶
(之物而/獻之)貢金九牧(使九州之/牧貢金)鑄鼎象物(象所圖物/鑄之於鼎)百物¶
而為之備使民知神姦(圖鬼神百物之/形使民逆備之)故民入川澤山¶
林不逢不若螭魅罔兩莫能逢之用能協於上下以承¶
天休桀有昏徳鼎遷於商載祀六百商紂暴虐鼎遷於¶
周徳之休明雖小重也其姦囘昏亂雖大輕也天祚明¶
徳有所底止成王定鼎於郟鄏(今河南也武王遷之成/王定之  服䖍注今河)¶
(南有鼎/中觀)卜世三十卜年七百天所命也周徳雖衰天命¶
<pb:KR3k0032_WYG_088-4a>¶
未改鼎之輕重未可問也　桓公二年四月臧哀伯曰¶
武王克商遷九鼎於雒邑義士猶或非之注九鼎殷所¶
受夏九鼎也義士盖伯夷之屬正義其鼎有九故稱九¶
鼎　漢郊祀志禹收九族之金鑄九鼎象九州云云(見/後)¶
(段漢汾/隂寶鼎)　墨子夏后鑄鼎四足而方　拾遺記禹鑄九¶
鼎五者以應陽法四者以象隂數　説文禹鑄鼎荆山¶
之下(帝王世紀在馮/翊懐徳之南)　子華子周之九鼎禹所以圖神¶
姦也黄帝鑄一禹鑄九　揚子周室九鼎寶乎曰器寶¶
<pb:KR3k0032_WYG_088-4b>¶
待人而後寶　書召誥正義九牧貢金為鼎故稱九鼎¶
其實一鼎顔率説齊王云武王遷九鼎用九萬人以為¶
鼎有九此虗誕之辭然鼎之上備載九州山川異物亦¶
又可疑　史記武王命南宫括史佚展九鼎寶玉(周書/克殷)¶
(解乃命南宫伯達史佚/遷九鼎三巫注地也)威烈王二十三年九鼎震　後¶
漢郡國志雒陽東城門名鼎門注帝王世紀曰東南門¶
九鼎所從入　唐書鍾紹京武后時諸宫殿明堂及銘¶
九鼎皆其筆也李泌天寶中復獻明堂九鼎議　唐志¶
<pb:KR3k0032_WYG_088-5a>¶
許康佐九鼎記四巻(雜傳/記)　書目陳太子中庶子虞荔¶
撰鼎録一卷録自古鼎形象欵識始於夏九鼎終於王¶
羲之書鼎¶
　　　夏昆吾鼎　周昆吾鼎¶
後漢崔駰傳達㫖辭曰乃將鏤&KR0007;珪册顯功銘昆吾之¶
冶勒景襄之鍾注蔡邕銘論曰吕尚作周大師封于齊¶
其功銘於昆吾之鼎(一作冶文選/注引同上)　墨子耕篇夏后開使¶
飛㢘析金于山而陶鑄之於昆吾使翁難雉乙卜于白¶
<pb:KR3k0032_WYG_088-5b>¶
若之龜龜曰鼎成四足而方不炊而自亨不舉而自藏¶
不遷而自行祭於昆吾之墟乙又言兆之繇曰饗矣逢¶
逢白雲一南一北一東一西九鼎既成遷于三國　文¶
選張景陽七命却馬於糞車之轅銘徳于昆吾之鼎注¶
墨子曰昔夏開使飛㢘採金於山以鑄鼎於昆吾(崔駰/傳注)¶
(同/)　鼎録太公於渭水得玉璜鑄一鼎刻其文曰璜鼎¶
　　　湯鼎¶
外紀(又荀子説苑/吕氏春秋)湯之時大旱七年遂齋戒剪髮斷爪¶
<pb:KR3k0032_WYG_088-6a>¶
素車白馬身嬰白茅以身為犧牲禱於桑林之野持三¶
足鼎祝山川以六事自責曰政不節歟民失職歟宫室¶
崇歟女謁盛歟苞苴行歟䜛夫昌歟何不雨之極也言¶
未已大雨(文選注引説苑曰持三足鼎/祝山川辭未已而天下大雨)¶
　　　伊尹鼎¶
楚辭天問縁鵠飾玉注伊尹修飾玉鼎以事湯湯賢之¶
以為相　魯連子伊尹負鼎佩刀以干湯(文選/注)¶
　　　殷湯廟鼎¶
<pb:KR3k0032_WYG_088-6b>¶
書髙宗肜日序髙宗祭成湯有飛雉升鼎而雊正義王¶
肅云髙宗豐於禰故有雉升逺祖成湯廟鼎之異¶
　　　周鼎¶
淮南子周鼎鑄倕使銜其指明大巧之不可為也注倕¶
堯之巧工周鑄鼎鏤倕身於鼎使自銜其指　吕氏春¶
秋周鼎著饕餮有首無身食人未咽害及其身以言報¶
更也周鼎著䑕令馬履之為其不陽也周鼎著倕而齕¶
其指有以見大巧之不可為也(注周家鑄鼎象百物之/又曰殷之鼎陳於周)¶
<pb:KR3k0032_WYG_088-7a>¶
(廷/)　吾丘夀王傳鼎為周出故名曰周鼎　賈誼賦斡¶
弃周鼎寳康瓠兮　史記西周武王曰居三代之傳器¶
索隠曰謂九鼎¶
　　　周崇鼎　貫鼎　庸器(銘/)¶
明堂位崇鼎貫鼎大璜封父龜天子之器也　禮典庸¶
器(下士/四人)注鄭司農云有功者鑄器銘其功春秋傳作林¶
鍾銘魯功庸器伐國所獲之器若崇鼎貫鼎及其兵物¶
所鑄銘祭祀饗射陳庸器注陳功器以華國也¶
<pb:KR3k0032_WYG_088-7b>¶
　　　周曽氷鼎　召公鼎¶
文選刻漏銘注蔡邕銘論曰昔召公作誥先王賜朕鼎¶
出于武當曽氷¶
　　　周康寳鼎¶
漢郊祀志宣帝以方士言立周康寶鼎祠於未央宮中¶
　　　周十二鼎¶
膳夫王日一舉鼎十有二物皆有俎注牢鼎九陪鼎三¶
物謂牢鼎之實亦九俎　内饔王舉則陳其鼎俎　匠¶
<pb:KR3k0032_WYG_088-8a>¶
人注牛鼎之扃長三尺膷鼎之扃長二尺(疏以為漢/禮器制度)¶
聘禮宰夫朝服設飱飪一牢在西鼎九羞鼎三腥一牢¶
在東鼎七(注羞鼎則陪鼎也以其實/則曰羞以其東則曰陪)上介飪一牢在西¶
鼎七羞鼎三　郊特牲鼎俎竒疏聘禮牛一羊二豕三¶
魚四腊五腸胃六膚七鮮魚八鮮腊九是正鼎九陪鼎¶
膷一臐二膮三鼎别一俎俎亦九少牢陳五鼎羊一豕二¶
膚三魚四腊五特牲三鼎牲一魚二腊三亦有俎(肵俎/一非)¶
(正/俎)　左傳飱有陪鼎(陪加/也)¶
<pb:KR3k0032_WYG_088-8b>¶
　　　周甗¶
考工記陶人為甗實一鬴厚半寸脣寸盆甑實二鬴鬲¶
實五觳庾實二觳(厚脣/同)注甗無底甑　左傳齊賂晉以¶
紀甗釋文王甑也(公羊傳注/或説玉甑)　皇朝太宗時長安民得¶
甗其狀下為鼎三足上為方甑中設銅箄可以開闔有¶
銘在其側句中正識其文曰甗也遂藏秘閣¶
　　　周仲山甫鼎¶
見下　崔駰仲山甫鼎銘曰鼎耳革其行塞雉膏不食¶
<pb:KR3k0032_WYG_088-9a>¶
方雨虧悔終吉有福足勝其任公餗乃珍於髙思危在¶
滿戒溢可以永年天之大律¶
　　　周瑞鼎¶
公羊傳注(見下/段)¶
　　　晉莒二方鼎　宋正考父鼎銘¶
左傳昭七年夏鄭子産聘晉晉侯有疾韓宣子問曰寡¶
君有疾今夢黄熊入于寢門對曰云云賜子産莒之二¶
方鼎(莒所貢也器金石録有方鼎銘藏岐山馮氏張舜/民云夏時  也  正義服䖍云鼎三足則圓四足)¶
<pb:KR3k0032_WYG_088-9b>¶
(則/方)秋九月孟僖子曰正考父(弗父何/之曽孫)佐戴武宣三命兹¶
益共(三命上卿也/言位髙益共)故其鼎銘云(考父廟/之鼎)一命而僂再命¶
而傴三命而俯(俯共於傴/傴共於僂)循牆而走亦莫余敢侮饘於¶
是鬻於是(言至/儉)以餬余口其共也如是(僖子之言在/二十四年)¶
公羊傳注郜所以有大鼎者周家以世孝天瑞之鼎以¶
助享祭諸侯有世孝者天子亦作鼎以賜之禮祭天子¶
九鼎諸侯七卿大夫五元士三　詩注作器能銘可以¶
為士夫　考工記六分其金而錫居一謂之鍾鼎之¶
<pb:KR3k0032_WYG_088-10a>¶
齊¶
　　　魯郜鼎¶
左傳桓公二年春宋以郜大鼎賂公(郜國所/造器)夏四月取¶
郜大鼎於宋戊申納於太廟非禮也臧哀伯諫曰官之¶
失徳寵賂章也郜鼎在廟章孰甚焉公不聴(公羊曰/器從名)¶
　　　魯岑鼎¶
吕氏春秋齊攻魯求岑鼎魯君載他鼎以往齊侯弗信¶
(又見劉子/及新序)¶
<pb:KR3k0032_WYG_088-10b>¶
　　　吳夀夢鼎¶
春秋襄十九年春王正月諸侯盟于祝阿左傳公享晉¶
六卿於蒲圃賄荀偃束錦加璧乘馬先吴夀夢之鼎注¶
夀夢吴子乗也獻鼎於魯因以為名古之獻物必有以¶
先　淮南子闔廬入郢破九龍之鼎　史記秦武王與孟¶
説舉龍文赤鼎¶
　　　晉䜛鼎¶
左傳昭三年叔向語晏嬰曰䜛鼎之銘曰昩旦丕顯後¶
<pb:KR3k0032_WYG_088-11a>¶
世猶怠況日不悛其能久乎注䜛鼎名也正義服䖍云¶
疾䜛之鼎也明堂位所云崇鼎一云䜛地名禹鑄九鼎¶
於甘䜛之地故云䜛鼎二者無據故杜云鼎名而已¶
韓非子齊伐魯索䜛鼎¶
　　　齊甲父鼎¶
左傳昭十六年二月丙申徐人及郯人莒人㑹齊侯盟¶
于蒲隧賂以甲父之鼎注甲父古國名徐人得鼎以遺¶
齊¶
<pb:KR3k0032_WYG_088-11b>¶
　　　晉刑鼎¶
左傳昭二十九年冬晉趙鞅荀寅賦晉國一鼓鐡鑄刑¶
鼎著范宣子所為刑書焉仲尼曰晉國將守唐叔之所¶
受法度以經緯其民文公作執秩之官為被廬之法以¶
為盟主今弃是度也而為刑鼎民在鼎矣何以尊貴蔡¶
史墨曰擅作刑器以為國法　昭六年三月鄭(子/産)鑄刑¶
書注鑄於鼎¶
　　　衛舒鼎¶
<pb:KR3k0032_WYG_088-12a>¶
左傳定公六年二月衞公叔文子曰昭公之難(魯昭/公)君¶
將以文之舒鼎(衞文公鑄此/鼎其名曰舒)成之昭兆(衞寶龜也名兆/文分明故  為)¶
(昭/兆)定之鞶鑑(鞶帶而以/鏡為飾)茍可以納之擇用一焉(注求納/昭公也)¶
燕樂毅書故鼎反於歴室¶
　　　衞孔悝鼎銘¶
祭統夫鼎有銘者論譔其先祖之有徳善功烈勲勞慶¶
賞聲名列於天下而酌之祭器以崇孝也故衛孔悝¶
之鼎銘曰六月丁亥公假於太廟(孔悝衞大夫也公衞/荘公蒯瞶也以其立)¶
<pb:KR3k0032_WYG_088-12b>¶
(已故賜之疏以為在魯哀公十六/年六月  夏之孟月禘祭之時)公曰叔舅乃祖荘叔¶
(悝七世祖衛/大夫孔達也)左右成公成公乃命荘叔隨難於漢陽即宫於¶
宗周奔走無射啟右獻公獻公乃命成叔(烝/鉏)纂乃祖服¶
乃考文叔(圉/)興舊嗜欲作率慶土躬恤衞國其勤公家¶
夙夜不懈民咸曰休哉公曰叔舅予汝銘若纂乃考服¶
悝拜稽首曰對揚以辟之勤大命施於烝彛鼎(彛尊也/周禮大)¶
(約劑書/於宗彛)¶
　　　漢紀功鼎¶
<pb:KR3k0032_WYG_088-13a>¶
鼎録蕭何為丞相鑄一鼎大如三石罋自表己功其文¶
曰紀功鼎武帝登泰山鑄一鼎銅銀為之其形若罋文¶
曰登于太山萬夀無疆四海寧謐神鼎傳芳成帝鑄鼎¶
刻王商功以勸忠臣¶
　　　漢汾隂寳鼎　汾水鼎　文鼎　鼎書　漢寳¶
紀元鼎元年夏五月(宋志云五/月五日)得鼎汾水上(應劭曰得/寶鼎故因)¶
(是改/元)四年十一月甲子立后土祠于汾隂脽上(蘇林曰/脽音誰)¶
(如淳曰脽者河之東岸如人/尻脽故以名云二説皆是)六月得寳鼎后土祠旁秋¶
<pb:KR3k0032_WYG_088-13b>¶
馬生渥洼水中作寳鼎天馬之歌(東萊曰得鼎在四年/武紀因改元而誤増)¶
(得鼎一事耳非兩曾得鼎於汾水上也/元鼎年號亦如建元元光皆後来追改)五年冬十一月¶
辛巳朔旦冬至立泰畤於甘泉天子親郊見詔曰朕巡¶
祭后土以祈豐年冀州脽壤乃顯文鼎獲薦于廟渥洼¶
水出馬朕其御焉(志其賛饗曰天始以寳鼎神䇿/授皇帝朔而又朔終而復始)　郊¶
祀志夏六月汾隂巫錦(注應劭曰/錦巫名)為民祠魏脽后土營¶
旁(應劭曰魏故魏國也師古曰汾脽本魏/地之墳故云魏脽也營謂祠之兆域也)見地如鈎狀¶
掊視得鼎(師古曰掊謂手杷土也音蒲/鈎反杷蒲巴反其字従木)鼎大異於衆鼎¶
<pb:KR3k0032_WYG_088-14a>¶
文鏤無欵識(韋昭曰欵刻也師古曰識記也/音式志反其下美陽鼎亦同也)怪之言吏¶
吏告河東太守勝勝以聞天子使驗問巫得鼎無姦詐¶
廼以禮祠迎鼎至甘泉從上行薦之(如淳曰以鼎從行/上甘泉將薦之于)¶
(天師古曰上/音時掌反)至中山晏温(如淳曰三輔謂日出清濟為晏/晏而温乃有黄雲故為異也)¶
(師古曰中讀曰仲即今雲陽之/中山也下云合兹中山亦同也)有黄雲焉有鹿過上自¶
射之因之以祭云至長安公卿大夫皆議尊寳鼎天子¶
曰間者河溢嵗數不登故廵祭后土祈為百姓育穀今¶
年豐楙未報鼎曷為出哉(師古曰楙美也言稼穡美也/未報者獲年豐而未報賽也)¶
<pb:KR3k0032_WYG_088-14b>¶
(一曰雖祈穀而未獲年豐之報其下張/敞引此詔文云榖嗛未報嗛者少也)有司皆言聞昔¶
泰帝興神鼎一(師古曰泰帝即/泰昊伏羲氏也)一者一統天地萬物¶
繫象也黄帝作寳鼎三象天地人禹收九牧之金(師古/曰九)¶
(牧九州/之牧也)鑄九鼎象九州皆甞鬺亨上帝鬼神(服䖍曰以/享祀上帝)¶
(師古曰鬺亨一也鬺亨煮而祀也韓詩采/蘋曰于以鬺之唯錡及釡亨普庚反)其空足曰鬲¶
(蘓林曰鬲音厯足中/空不實者名曰鬲也)以象三徳(如淳曰鼎有三足故也/三徳三正之徳師古曰)¶
(如説非也三徳一曰正直二曰剛/克三曰柔克事見周書洪範)饗承天祜(師古曰祜/福也音怙)¶
夏徳衰鼎遷於殷殷徳衰鼎遷于周周徳衰鼎遷於秦¶
<pb:KR3k0032_WYG_088-15a>¶
秦徳衰宋之社亡鼎乃淪伏而不見(史記周紀云秦取/九鼎寳器秦紀昭)¶
(襄王五十二年九鼎入秦年表顯王三十三年宋太丘/社亡秦興師求九鼎見戰國䇿秦紀始皇二十八年過)¶
(彭城齋戒禱祠欲出周鼎泗水使千人没水求之弗得/  封禪書文帝後元年新垣平言曰周鼎亡在泗水中)¶
(今河溢通泗臣望東北汾隂直有金寳氣意周鼎其出/乎上使治廟汾隂南欲祠出周鼎注徐廣曰後三十七)¶
(年鼎出/汾隂)周頌曰自堂徂基自羊徂牛鼐鼎及鼒不吳不¶
敖胡考之休(師古曰周頌絲衣之詩也基門塾之基也/鼎絶大者謂之鼐圜弇謂之鼒吳讙譁也)¶
(敖慢也考夀也休美也言執祭事者或升堂室或之門/塾視羊牛之牲及舉大小之鼎告其致潔神降之福故)¶
(獲夀考之美曰何夀之美何夀之美者歎之之言也鼐/乃代反鼒音兹敖讀曰傲  詩注大鼎謂之鼐小鼎謂)¶
<pb:KR3k0032_WYG_088-15b>¶
(之/鼒)今鼎至甘泉以光潤龍變承休無疆合兹中山有黄¶
白雲降(師古曰言鼎至甘泉之後光潤變見若龍之神/能幽能明能小能大承此休福無窮竟也有黄)¶
(白雲降與初至中山/黄雲之瑞相合也)蓋若獸為符(服䖍曰雲若獸在車/蓋也晉灼曰蓋辤也)¶
(符謂鹿也師古曰二説非也蓋發語辭/言甘泉之雲又若獸形以為符瑞也)路弓乗矢集獲¶
壇下(李竒曰宜言盧弓韋昭曰路大也四矢曰乗/師古曰韋説是也又於壇下獲弓矢之應)報祠¶
大亨唯受命而帝者心知其意而合徳焉(服䖍曰髙祖受/命知之宜見鼎)¶
(于其廟也師古曰/合徳與天合徳)鼎宜視宗禰廟臧於帝庭以合明應¶
(師古曰視讀曰示宗謂先帝有徳可/尊者禰父廟也帝庭甘泉天神之庭)制曰可其秋上雍¶
<pb:KR3k0032_WYG_088-16a>¶
且郊(師古曰雍地形髙故/云上也音時掌反)或曰五帝泰一之佐也宜立¶
泰一而上親郊之上疑未定齊人公孫卿曰今年得寳¶
鼎其冬辛巳朔旦冬至與黄帝時䓁(師古曰/䓁同也)卿有札書¶
(師古曰札木簡/之薄小者也)曰黄帝得寳鼎冕侯問於鬼臾區(師古/曰&KR0017;)¶
(臾區黄帝臣也藝文志云鬼容區而此志作臾區/臾容聲相近盖一也今流俗本臾字作申字非也)鬼臾¶
區對曰黄帝得寳鼎神䇿是嵗己酉朔旦冬至得天之¶
紀終而復始於是黄帝迎日推䇿(晉灼曰迎數之也臣/瓉曰日月朔望未來)¶
(而推之故/曰迎日)後率二十嵗復朔旦冬至凡二十推三百八十¶
<pb:KR3k0032_WYG_088-16b>¶
年黄帝仙登於天卿因所忠欲奏之(師古曰所忠人姓/名也解在食貨志)¶
所忠視其書不經(師古曰不/合聖典也)疑其妄言謝曰寳鼎事已¶
決矣尚何以為(師古曰謂不/須更言之)卿因嬖人奏之上大説(師/古)¶
(曰説讀/曰悦)廼召卿對曰受此書申公申公已死上曰申公¶
何人也卿曰齊人與安期生通受黄帝言無書獨有此¶
鼎書云云黄帝采首山銅鑄鼎於荆山下(晉灼曰地理/志首山屬河)¶
(東蒲坂荆山在/馮翊懐徳縣也)鼎既成有龍垂胡䫇下迎黄帝(師古曰/胡謂頸)¶
(下垂肉也䫇其/毛也音人占反)黄帝上騎羣臣後宫從上龍七十餘人¶
<pb:KR3k0032_WYG_088-17a>¶
龍廼上去餘小臣不得上廼悉持龍䫇龍䫇拔墯墯黄¶
帝之弓百姓卬望(師古曰卬/讀曰仰)黄帝既上天乃抱其弓與¶
龍䫇號故後世因名其處曰鼎湖其弓曰烏號　吾丘¶
夀王&KR0019;汾隂得寳鼎武帝嘉之薦見宗廟臧於甘泉宫¶
羣臣皆上夀賀曰陛下得周鼎夀王獨曰非周鼎天祚¶
有徳而寳鼎自出此天與漢廼漢寳非周寳也　郊祀¶
歌景星十二元鼎五年得鼎汾隂作汾隂出鼎皇祜元¶
始(張敞云鼎大八尺/一寸髙三尺六寸)¶
<pb:KR3k0032_WYG_088-17b>¶
　　　漢鼎官¶
東方朔傳夏育為鼎官注今殿前舉鼎官¶
　　　漢美陽鼎(周琱戈/)¶
郊祀志宣帝時美陽得鼎獻之(師古曰美陽/扶風之縣也)下有司議¶
多以為宜薦見宗廟如元鼎時故事張敞好古文字按¶
鼎銘勒而上議曰臣聞周祖始乎后稷后稷封于斄公¶
劉發迹於&KR0206;太王建國於&KR1122;梁文武興于豐鎬由此言¶
之則&KR1122;梁豐鎬之間周舊居也固宜有宗廟壇場祭祀¶
<pb:KR3k0032_WYG_088-18a>¶
之臧今鼎出於&KR1122;東中有刻書曰王命尸臣官此栒邑¶
(師古曰尸臣主事之臣也/栒邑即&KR0206;地是也栒音荀)賜爾旂鸞黼黻琱戈(師古曰/琱戈刻)¶
(鏤之/戈也)尸臣拜手稽首曰敢對揚天子丕顯休命臣愚不¶
足以迹古文竊以傳記言之此鼎殆周之所以褒賜大¶
臣大臣子孫刻銘其先功藏之於宫廟也昔寶鼎之出¶
於汾脽也河東太守以聞詔曰朕巡祭后土祈為百姓¶
&KR0041;豐年今榖嗛未報鼎焉為出哉博聞耆老意舊臧歟¶
誠欲攷得事實也有司驗脽上非舊臧處鼎大八¶
<pb:KR3k0032_WYG_088-18b>¶
尺一寸髙三尺六寸殊異於衆鼎今此鼎細小又¶
有&KR0323;識不宜薦見於宗廟制曰京兆尹議是(神爵/年中)¶
(當/攷)¶
　　　漢鼎¶
蘇軾漢鼎銘善夫吾丘夀王之説曰汾陰之鼎漢鼎也¶
非周鼎夫周有鼎漢亦有鼎此易所謂正位凝命者豈¶
三趾兩耳之謂哉　郊祀志神爵元年為周康寶鼎於¶
未央宫中(劉敞曰似汾/上所獲鼎也)¶
<pb:KR3k0032_WYG_088-19a>¶
　　　漢王雒山寳鼎　廟鼎　寳鼎詩¶
紀明帝永平六年二月王雒山出寳鼎(宋志云雒/或作雄)廬江¶
太守獻之夏四月甲子詔曰昔禹收九牧之金鑄鼎以¶
象物使人知神姦不逢惡氣遭徳則興遷于商周周徳¶
既衰鼎乃淪亡(注史記曰周鼎亡入泗水中秦始皇過/彭城齋戒欲出周鼎於泗水使千人没)¶
(水求之/不得)祥瑞之降以應有徳方今政化多僻何以致兹¶
易曰鼎象三公豈公卿奉職得其理邪太常以其礿祭¶
之日(禮記曰夏/祭曰礿)陳鼎于廟以備器用賜三公帛五十匹¶
<pb:KR3k0032_WYG_088-19b>¶
九卿三千石半之　班孟堅寳鼎詩嶽修貢兮川效珍¶
吐金景兮歊浮雲寳鼎見兮色紛縕煥其炳兮被龍文¶
登祖廟兮享聖神昭靈徳兮彌億年　東觀記廬江獻¶
鼎詔召鄭衆問齊桓公之鼎在柏寢臺見何書春秋左¶
氏有鼎事㡬衆對狀除郎中　郡國志汝南鮦陽注皇¶
覽曰永平中葛陂城北祝里社下於土中得銅鼎而銘曰¶
楚武王之冢¶
　　　漢古鼎(仲山甫鼎/)¶
<pb:KR3k0032_WYG_088-20a>¶
竇憲傳和帝永元元年秋七月車騎將軍竇憲伐單于¶
大敗之稽落山憲登燕然山勒石紀功南單于於漠北¶
遺憲古鼎容五斗其傍銘曰仲山甫鼎其萬年子子孫¶
孫永保用憲乃上之(時憲登燕然山勒功也庭憲舉羌胡/邉雜之師一舉而空朔  追奔稽落)¶
(之表飲馬北鞮之曲銘石負鼎薦/告清廟列其功庸茂於前多矣)崔子玉有竇大將軍¶
鼎銘曰持盈若冲滿而不溢黄耳不革玉鉉終吉禹鏤¶
其鼎湯刻其盤紀功申戒貽則後人　説文序曰郡國¶
往往於山川得鼎彛其銘即前代之古文¶
<pb:KR3k0032_WYG_088-20b>¶
　　　漢橋公三鼎銘(又見/銘類)¶
橋&KR0007;三鼎東鼎銘曰維建寧二年秋八月丁丑延公入¶
于玉堂前廷乃詔曰其以大鴻臚橋&KR0007;為司空中鼎銘¶
曰四年延公登于玉堂前廷其以為司徒西鼎銘曰光¶
和元年延公入崇徳前殿乃制詔曰其以光禄大夫橋¶
&KR0007;為太尉又黄鉞銘云拜度遼將軍始受旄鉞征鼓之¶
任是用鏤石作兹征鉞軍鼓陳之東階以昭公文武之¶
勛焉　蔡邕集橋公廟碑云文徳銘于三鼎武功勒于¶
<pb:KR3k0032_WYG_088-21a>¶
征鉞¶
　　　魏五熟釡周九寳　　魏神鐘寳鼎¶
魏志魏國初建鍾繇為相國文帝在東宫賜繇五熟釡¶
為之銘注魏略云太子與繇書曰昔有黄三鼎周之九¶
寳咸以一體使調一味豈若斯釡五味時芳夫周之尸¶
臣宋之考父衞之孔悝晉之魏顆彼四臣者並以功徳¶
勒銘鍾鼎今執事寅亮大魏以隆聖化堂堂之徳于斯¶
為盛誠太常之所宜銘彛鼎之所宜勒故作斯銘勒之¶
<pb:KR3k0032_WYG_088-21b>¶
釡口云云　魏曹植作文帝誄曰神鍾寳鼎形自舊土¶
雲英甘露纎塗被宇　宋志陳思王大魏萹黄鵠遊殿¶
前神鼎周四阿¶
　　　晉玉鼎頌¶
宋志晉成帝咸和元年十月辛卯宣城春穀縣山㟁摧¶
獲石鼎重二斤受斛餘咸康八年九月廬江春榖縣留¶
珪夜見門内有光取得玉鼎一枚外圍四寸豫州刺史¶
路永以獻著作郎曹毗上玉鼎頌(晉陽秋曰榖成縣/民  此文明之應)¶
<pb:KR3k0032_WYG_088-22a>¶
　　　宋元嘉古鼎　神鼎¶
符瑞志元嘉十三年四月辛丑武昌縣章山出神鼎江¶
州刺史南譙王義宣以獻二十一年十二月新陽獲古¶
鼎有篆書四十二字雍州刺史蕭思話以獻泰始五年¶
五月壬戌豫章南昌獲古銅鼎容斛七斗江州刺史王¶
景文以獻七年六月甲寅義陽郡獲銅鼎受一斛并蓋¶
竝隠起鏤豫州刺史段仏榮以獻　吳赤烏十二年六¶
月戊戌寳鼎出臨平湖又出東部酃縣　南齊永明二¶
<pb:KR3k0032_WYG_088-22b>¶
年丹水上下得古鼎一枚¶
　　　唐古鼎銘¶
(闕四字/)　貞觀二十二年九月遂州涪水中獲古鼎受¶
五石三斗傍有銘刻(響若/洪鐘)開元十三年十月壬申萬年¶
人工慶築垣掘地獲寳鼎五獻之四鼎皆有銘銘曰垂¶
作尊鼎萬福無疆子孫永寳用二十一年六月庚子眉¶
州獻寳鼎重七百斤無耳足有篆書數字(天寳元年/五月平涼)¶
(獲古鐡/鼎獻之)元和二年正月詔以湖南所獻古鼎付有司初¶
<pb:KR3k0032_WYG_088-23a>¶
永州人唐履昌得之重一百十二斤　　白虎通云澤¶
出神鼎¶
　　　唐東都九鼎銘¶
元宗開元二年八月十八日乙酉太子賓客薛謙光獻¶
東都九鼎銘其蔡(一作/豫)州鼎銘武后所製文曰上天降¶
祉方建隆基宰相姚崇等奏聖人啟運休兆必彰故化¶
馬為龍預流謡頌秀為天子早著冥符請宣付史官頒¶
示内外從之　通典武后萬嵗通天元年四月三日鑄九¶
<pb:KR3k0032_WYG_088-23b>¶
鼎成置於明堂之庭(鼎上寫山川物産之象/  又造大儀鍾不成)　紀神功¶
元年四月戊辰置九鼎于通天宫(各位其方/列廷中)文粹有¶
并州長史張仁旦進九鼎銘表　傳鍾紹京善書武后¶
時銘九鼎其筆也　李泌天寳中獻明堂九鼎議　志¶
許康佐九鼎記四卷¶
　　　唐開元寳鼎¶
地理志河中府寳鼎縣本汾隂開元十年獲寳鼎更名¶
有后土祠(舊史十一年獲鼎改縣名容册府&KR0007;/龜云獲古銅鼎二其大者  一斗)　㑹要¶
<pb:KR3k0032_WYG_088-24a>¶
開元十二年二月二十二日(紀十一年二月壬/午  㑹要恐誤)祠后土¶
初有司奏修壇獲銅鼎二大者容四升小者容一升色¶
皆青　舊史開元二十二年四月丁未眉州鼎皇山江¶
水得寳鼎　盧庾梓潼神鼎賦不假雕鐫宛然文字¶
　　　咸平古銅鼎　甗¶
咸平三年九月丙戌(㑹要作八月/實録作九月)乾州獻古銅鼎狀方¶
而四足上有古文二十一字直昭文館句中正(或作屯/田郎中)¶
與杜鎬詳其文曰維六月初吉史信父作鬵甗期萬年¶
<pb:KR3k0032_WYG_088-24b>¶
子子孫孫永寳用中正䓁言按墨子云夏后鑄鼎四足¶
而方春秋傳云晉侯賜子産二方鼎此其類也又説文¶
云甗甑也爾雅曰甑謂之鬵詩云溉之釡鬵此所獲有¶
無疆之兆請紀史册傳示千載従之(是嵗八月庚申同/州民獲古銅斗於)¶
(河/濱)　趙明誠曰方鼎與甗是兩物¶
　　　祥符古鼎¶
寳録祥符五年十二月辛未南康軍獻古鼎有篆字人¶
莫能識¶
<pb:KR3k0032_WYG_088-25a>¶
　　　皇祐銅鼎　鸞刀　銘¶
皇祐五年九月戊寅(一作/丙寅)鑄鼎十有二圓丘用五宗廟¶
七又作鸞刀郊廟各一初賈昌朝侍經筵帝問鼎卦聖¶
人亨以享上帝今郊何以無鼎昌朝不能對曰容退而¶
講求於是詔禮官議以為郊有亨牲進熟遂命阮逸胡¶
瑗鑄銅鼎制鸞刀帝親書刻之牛鼎容一斛羊鼎五斗¶
豕鼎三斗乙酉(十九/日)御崇政殿觀新樂及新作晉鼓三¶
牲鼎鸞刀以補禮器之闕　劉敞為新律鍾鼎鸞刀銘¶
<pb:KR3k0032_WYG_088-25b>¶
四章鼎銘曰帝興神鼎象天地人赫赫神鼎聿維國珍¶
光潤龍變其徳日新　建隆中聶崇義上重集三禮圖¶
尹拙有祭玉祭鼎異同之説而張昭奏請圖釡鑊於鼎¶
下　元豐元年詳定禮文所議圓丘用犢不設羊豕鼎¶
及俎奏罷之¶
　　　皇祐三鼎¶
禮志皇祐五年閏月制三鼎鸞刀郊壇正配二位太廟¶
七室牛羊豕鼎各一郊十二鼎扃無文飾廟二十一鼎¶
<pb:KR3k0032_WYG_088-26a>¶
三聖加三鼎奉慈后廟分命大臣行禮常祀公卿攝事¶
十鼎皆塗金扃以玉飾　天文志有周鼎三星在右攝¶
提比西國之神器也¶
　　　崇寧九鼎　隆鼐(銘/)　商六鼎¶
崇寧二年二月以魏漢津言鑄鼎四年三月戊午成中¶
曰帝鼐八方曰蒼彤晶寳魁阜牡岡上為鼐銘八鼎命¶
宰臣撰於中太一宫南為九殿奉安名曰九成宫大觀¶
元年鄭居中上鼎書一卷政和六年徙大内建圓象徽¶
<pb:KR3k0032_WYG_088-26b>¶
調閣藏之改帝鼐曰隆鼐八鼎曰育明藏寳健順龢潔¶
宣和元年三月庚戌安州得商六鼎上之(大觀三年以/鑄鼎之地作)¶
(寳成宮政和七年又鑄神霄九鼎明年成/寘于上清寳籙宫神霄殿遂為十八鼎)¶
　　　崇寧鼎書¶
書目一卷九鼎制度并銘文帝鼐銘御製餘八鼎銘宰¶
臣撰¶
　　　政和宗祀三鼎¶
政和七年四月十八日禮制局言宗廟用九鼎其三為¶
<pb:KR3k0032_WYG_088-27a>¶
牲六為庶羞周頌我將云云明堂所用牲而已庶¶
羞之鼎不當設元豐奉祀禮文明堂正配各用牛¶
一羊一豕一請宗祀止用三鼎而不設庶羞之鼎¶
其俎亦用六　　方於郊為文方於廟為質　博古¶
圖歴代之鼎形制不一有腹著饕餮而間以雷紋者¶
父乙鼎父癸鼎之類是也有鍊色如金著飾簡美者¶
辛鼎癸鼎之類是也有縁飾旋花竒古可愛者象形鼎¶
横戈父癸鼎之類是也有密布花雲或作雲雷迅疾之¶
<pb:KR3k0032_WYG_088-27b>¶
狀者晉姜鼎雲雷鼎之類是也有隠起饕餮間以雲龍¶
或作細乳者亞虎父丁鼎文王鼎王伯鼎之類是也或¶
如孟鼎之侈口中鼎之無文伯碩史頙鼎之至大金銀¶
錯鼒之絶小或自方如簠或分底如鬲或設盖如敦曰¶
崇曰貫則名其國也曰䜛曰刑則著其事也曰牢曰陪¶
則設之異也曰神曰寳則重之極也　商鼎二十六(父/乙)¶
(至公非命父乙鼎銘三/十字册  鼎銘十一字)　周文王鼎銘曰魯公作文王¶
尊彛(仲忽于元/祐間進之)　晉姜鼎銘一百二十一字取乃吉金¶
<pb:KR3k0032_WYG_088-28a>¶
用作寳尊鼎用蘄綰綽眉夀保其子孫三夀是利云云¶
　伯碩父鼎銘五十字惟六年八月初吉巳子史伯碩¶
父追孝于朕皇考釐仲王母乳母尊鼎用祈丐百禄眉¶
夀綰綽永命萬年無疆子子孫孫永寳用享　　史頙鼎¶
銘四十三字　王伯鼎銘曰王伯作寳彛鼎　　季㜏鼎¶
銘四十九字　中鼎銘曰中作寳鼎　南宫中鼎銘六¶
十二字又銘三十九字又銘曰惟王命南宫伐反虎方¶
之年王命中先相南國貫行蓺王居在射圃真山中呼歸¶
<pb:KR3k0032_WYG_088-28b>¶
生刋王蓺刋寳彛穆公鼎得於華隂銘二百十二字(不/可)¶
(辨者八/十二字)父已鼎銘二十八字　雝公緘鼎銘曰惟十有¶
四月既死霸王在下保(一作/都)雝公緘作尊鼎用追享孝¶
于皇祖考用乞麋夀萬年無疆子子孫孫永寳用(一云/商洛)¶
(鼎劉敞得/于上雒)　叔液鼎銘曰惟五月庚申叔液自作饋鼎¶
用蘄眉夀萬年無疆永夀用之　伯&KR2375;父鼎銘曰晉司¶
徒伯&KR2375;父作周姬寳尊鼎其萬年永寳用　宋鼎銘曰¶
宋公䜌作餗鼎　宋夫人鼎銘曰宋君夫人之餗釪鼎¶
<pb:KR3k0032_WYG_088-29a>¶
　漢孝成鼎銘五十六字長安厨孝成廟銅鼎容三¶
斗一合建平三年十月工王襃造左丞輔掾譚守令¶
史永省第一　好畤供厨鼎銘曰長樂飼官太官中¶
丞　汾隂宫鼎銘曰汾隂供官銅鼎二十枚又曰汾¶
隂宫銅鼎一又曰平陽一斗鼎　定陶鼎葢有髙廟¶
二字又曰定陶廟容十斗　唐三螭鼎　劉敞得鼎¶
韓城銘文有晉姜有文侯釋其名以今文以為曲沃¶
宗廟器又得汾隂侯鼎于鄠縣似古陪鼎(汾隂侯葢/漢周昌)¶
<pb:KR3k0032_WYG_088-29b>¶
形之圜者如父癸李㜏形之方者如文王單景其銘乃¶
曰作尊彛作從彛何也法度之器曰彛器(尊彛者禮/器之總名)¶
博古圖母乙鬲蔑敖鬲伯鬲帛女鬲師鬲慧季丁父京¶
姜鬲皆有銘　仲父鬲銘曰仲父作尊鬲子子孫孫其¶
萬年永寳用(爾雅鼎款足謂之鬲漢/志空足曰鬲以象三徳)　阜父丁盉銘共¶
六字　又盉銘曰孫父癸　散季敦銘惟王四年八月¶
初吉丁亥散季肇作朕王母叔姜寳敦散季其萬萬年¶
子子孫孫永寳　毁敦銘惟王元年正月初吉丁亥伯¶
<pb:KR3k0032_WYG_088-30a>¶
龢父若曰師毁乃祖考有㛰于我家汝右惟小子余命¶
汝死我家繼治我西偏東偏僕馭百工牧臣妾東栽内¶
外毋敢不善錫汝戈矛㦸縞必彤侯矢十五錞鍾一五¶
金&KR0008;乃夙夜用事毁拜稽首敢對&KR0045;皇君休用作朕文¶
考乙仲䵼敦毁其萬年子子孫孫永寳用享　敔敦銘¶
惟王十月王在成周南淮節&KR0146;及内伐浪昴王命敔追¶
迎于上洛執徯臼雜孚人三百十有一月王格于成周¶
太廟武公入佑敔告禽馘百徯臼尹氏受釐敔圭鬲幣¶
<pb:KR3k0032_WYG_088-30b>¶
貝五十朋錫田于&KR0008;五十田于早五十田敔敢對&KR0045;天¶
子休用作尊敦敔其萬年子子孫孫永寳用　宰辟父¶
敦銘惟四月初吉王在辟宫宰辟父佐周位王册命周¶
曰錫汝華朱芾&KR0007;衣束帶於鋚革錫戈琱㦸彤矦矢用¶
養乃祖考事官&KR3018;節僕小射底敷周稽首對&KR0045;王休命¶
用作文考寳敦其孫孫子子永寳用　刺公敦銘伯㨿¶
祖肇作皇考刺公尊敦用享用孝萬年眉夀畯在位子¶
子孫孫永寳　毛父敦銘惟六月既生魄戊戌旦王格¶
<pb:KR3k0032_WYG_088-31a>¶
于太室師毛父即位邢伯佑内史册命錫赤芾對揚王¶
休用作寶敦其萬年子子孫其永寶用(&KR0783;敦亦云毛伯/内門立中庭佑)¶
　孟姜敦銘叔孫父作孟姜尊敦綰綽眉夀永命彌生¶
萬年無疆子子孫孫永寳用享　父已甗銘三字又銘¶
七字　父乙甗銘曰子父乙虎　祖己甗銘曰作祖己¶
尊&KR0156;癸　易卦獨於鼎言象圜象陽方象陰三足象三¶
公四足象四輔　光涵没泗氣溢歊汾　取乃吉金用¶
作寶尊鼎　牛首之鑄泗水之亡　所謂正位凝命者¶
<pb:KR3k0032_WYG_088-31b>¶
在乎明尊卑之分成教命之嚴豈區區三趾兩耳之間¶
哉　苞木火於六爻之象鏤山川於九牧之金　影射¶
金晶光飛玉&KR0599;　煥彼龍文昭其象物　峙其足以象¶
三徳虛其心以含萬類内亨飪以養賢上歊雲而作瑞¶
　黄耳才之中金鉉才之斷¶
　¶
　¶
　玉海卷八十八¶
