#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷八十五
#+PROPERTY: JUAN 卷八十五
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷八十五
<pb:KR3k0032_WYG_085-1a>¶
欽定四庫全書¶
　玉海卷八十五¶
　　　　　　　　　　　　宋　王應麟　撰¶
　噐用¶
　　符節¶
　顔師古曰符謂合符以為契節以毛為之上下相重¶
　取象竹節因以為名將命者持之以為信¶
　　　黄帝合符釡山¶
<pb:KR3k0032_WYG_085-1b>¶
史記帝修徳振兵未嘗寜居東至于海登丸山及岱宗¶
西至于空峒登雞頭南至于江登熊湘北逐葷粥合符¶
釡山而邑于涿鹿之阿正義合符謂合諸侯符瑞於釡¶
山封禪也猶禹㑹㑹稽玉帛萬國括地志釡山在媯州¶
懐戎縣北三里上有舜廟郭子横洞㝠記稱東方朔云¶
東海大明之墟有釡山山出慶雲應王者之符命黄帝¶
有黄雲之瑞故合符應於釡山也索隠合諸侯符契圭¶
瑞而朝之於釡山猶禹㑹諸侯於塗山也　漢志公玉¶
<pb:KR3k0032_WYG_085-2a>¶
帯曰黄帝封東泰山禪凡山合符　河圗&KR0007;女出兵符¶
與黄帝戰蚩尤　抱朴子黄帝陟王屋而受丹經列鼎¶
湖而飛流珠登崆峒而問廣成之具茨而事大隗適東¶
岱而奉中黄入金谷而諮子心論導養而質&KR0007;素二女¶
精推歩則訪山稽力牧講占&KR0049;則詢風后著體診則受¶
雷岐審攻戰則納五音之䇿窮神姦則記白澤之辭相¶
地理則書青鳥之說救傷殘則綴金冶之術¶
　　　周六節　邦節　玉節　角節　金節　符節¶
<pb:KR3k0032_WYG_085-2b>¶
　　　　璽節　旌節　路節　節傳　管節¶
禮地官大司徒若國有故令無節者不行於天下注節¶
六節(見下/文)　掌節(上士二人/中士四人)掌守邦節而辨其用以輔¶
王命(注邦節者珍圭牙/璋穀圭琬圭琰圭)守邦國用玉節守都鄙用角節¶
(注玉節之制加玉為之以命數為小大角用犀角其制/未聞  鄭&KR0007;曰玉節有五見下  公羊傳云與之玉節)¶
(而走/之)凡邦國之使節山國用虎節土國人節澤國龍節¶
皆金也以英蕩輔之(注今漢有銅虎/符英蕩畫函)門關用符節(注如/今宫)¶
(中諸官/詔符)貨賄用璽節(注今之印章也/以璽節出入之)　(司市凡通貨賄/司闗掌國貨之)¶
<pb:KR3k0032_WYG_085-3a>¶
(節注璽節也逹懐方氏致/方貢致逺物  之以節)道路用旌節(注使中所擁節/是也  鄉大夫)¶
(以旌節輔令則逹之旌布憲執旌節以宣布於四方節/行夫凡其使也必以  節  環人掌送逆賔客以路)¶
(逹諸四方注路節旌節也無比長掌其比之治若徙于/他則為之旌節而行之若  節則唯圜土内之  司救)¶
(以節廵國中注旌節也得閽人幾其出入注須使者符/節乃行䟽道路旌節乃  行  司險若有故則塞阻路)¶
(唯有節者逹之以國語周/之秩官曰行理  節逆之)皆有期以反節(注凡節有法/式藏於掌節)¶
凡通逹於天下者必有節以傳輔之(司闗凡所逹貨賄/者以節傳出之有)¶
(外内之送令以節傳出内之下易氏曰節所以輔王命/傳所以輔邦節先王之時天  為公雖有節傳以示信)¶
(而信行於/節傳之外)無節者有幾則不達(注圜土/内之)秋官小行人¶
<pb:KR3k0032_WYG_085-3b>¶
逹天下之六節山國用虎節土國人節澤國龍節皆以¶
金為之道路旌節門關符節都鄙管節皆以竹為之(注/此)¶
(邦國之節諸侯使臣行頫聘以金節授之為行道之信/管節如今之竹使符凡節有天子法式存於國正義掌)¶
(節所云畿内也虎人龍三者諸侯使臣所執旌符管在/國所用小行人達諸侯國亦如大行人達瑞節畿内貨)¶
(賄用璽門關用符畿外同用/符節國國皆有瑞節法式)　野廬氏掌逹道路凡有¶
節者至則為之辟　修閭氏唯執節者不幾　掌交掌¶
以節巡邦國　康誥越小臣諸節注小臣諸有符節之¶
吏¶
<pb:KR3k0032_WYG_085-4a>¶
　　　周瑞節¶
地官調人凡和難弗辟則與之瑞節而以執之注瑞節¶
玉節之剡圭也和之而不肯辟者不從王命也王以剡¶
圭使調人執之　春官典瑞注珍圭牙璋榖圭琬圭琰¶
圭王使之瑞節(鄭&KR0007;曰玉/節有五)珍圭王使之瑞節王使人召¶
諸侯則授之執以徃致王命如今使者持節凡瑞節歸¶
又執以反命正義人節虎節是諸侯使人之瑞節此珍¶
圭等是王使之瑞節也　秋官大行人王之所以撫邦¶
<pb:KR3k0032_WYG_085-4b>¶
國諸侯者十有一嵗逹瑞節同度量　冬官玉人注琬¶
圭王使之瑞節也琰圭諸侯有為不義使者征之執以¶
為瑞節(王用/玉節)　左傳文十二年秦西乞術來聘曰不腆¶
先君之敝器致諸執事以為瑞節要結好命　周語内¶
史過曰為車服旗章以旌之摯幣瑞節以鎮之班爵貴¶
賤以列之令聞嘉譽以聲之　儀禮聘禮所以朝天子¶
圭與繅皆九寸剡上寸半厚半寸博三寸繅三采六等¶
朱白倉(注圭所執以為瑞節也剡上象天圓地方也雜/采曰繅以韋衣木板飾以三色再就所以薦玉)¶
<pb:KR3k0032_WYG_085-5a>¶
(重慎也九寸/上公之圭也)問諸侯朱緑繅八寸皆&KR0007;纁繋長尺絢組¶
(繋玉因以為飾用五采/組上以&KR0007;下以絳為地)　禮記玉藻凡君召以三節疏¶
節者以玉為之所以明信輔於君命者也¶
　　　太公隂符　周書隂符¶
後漢方術傳鈐决之符注兵法有玉鈐篇及&KR0007;女六韜¶
要訣曰太公對武王曰主將有隂符八等有大勝得敵¶
之符長一尺破軍擒将之符長九寸降城得邑之符長¶
八寸却敵執逺之符長七寸交兵(一作/警衆)堅守之符長六¶
<pb:KR3k0032_WYG_085-5b>¶
寸請糧益兵之符長五寸敗軍亡將之符長四寸失利¶
亡卒之符長二寸(見六韜龍韜隂/符篇又有隂書)　隋志兵書類太公¶
隂符鈐録一卷周書隂符九卷(唐志/同)　史記蘇秦讀周¶
書隂符以出揣摩　戰國䇿蘇秦得太公隂符之謀¶
&KR0017;谷子隂符七術注本太公兵法　通典周書隂符太¶
公曰歩車騎三軍同名異用　張衡思&KR0007;賦李善注引¶
周書隂符　後漢百官志注引太公隂符曰為君守城¶
為吏守職為民守事　文選注引太公隂符曰并我勇¶
<pb:KR3k0032_WYG_085-6a>¶
力重堅壁壘周書隂符太公曰好用小善不得真賢¶
初學記引周書隂符治國有三常¶
　　　魯龍輔¶
左傳昭二十九年公賜公衍羔裘使獻龍輔(玉/名)於齊侯¶
齊侯喜與之陽榖(邑/名)正義周禮澤國用龍節皆金也以¶
英蕩輔之杜子春云以函噐盛此節謂鑄金為龍以玉¶
為函輔盛龍節謂之龍輔此獻函不獻節故直云獻龍¶
輔&KR0007;卿云盛龍節之玉函案說文龍禱旱玉也為龍文¶
<pb:KR3k0032_WYG_085-6b>¶
又玉人云上公用龍今輔與龍連文故云龍輔玉名¶
　　　魏虎符　兵符¶
史記魏公子無忌傳安釐王二十年秦昭王破趙長平¶
軍進兵圍邯鄲趙請救於魏王使將軍晉鄙将十萬衆¶
救趙復使人止晉鄙留軍壁鄴名為救趙實持兩端公¶
子患之數請魏王畏秦終不聼公子因問侯生曰嬴聞¶
晉鄙之兵符常在王卧内而如姬最幸出入王卧内力¶
能竊之公子請如姬必許諾則得虎符奪晉鄙軍北救¶
<pb:KR3k0032_WYG_085-7a>¶
趙而西却秦此五覇之伐也公子從其計請如姬果盗¶
晉鄙兵符與公子　後漢書杜詩傳魏公子假兵符以¶
解趙圍¶
　　　漢功臣符　丹書鐵契¶
髙紀六年十二月甲申始剖符封功臣曹參等為通侯¶
(師古曰剖破也/合符而分授之)又與功臣剖符作誓丹書鐵契金匱石¶
室藏之宗廟(如淳曰金匱猶金縢也師古曰/以金為匱以石為室重緘封之)　南粤王¶
傳漢十一年立尉佗為南粤王與剖符通使　說文符¶
<pb:KR3k0032_WYG_085-7b>¶
漢制以竹長六寸分而相合　周禮司約小約劑書於¶
丹圖注今俗語有鐵劵丹書舊典之遺言¶
　　　漢節¶
紀髙后八年八月襄平侯紀通尚符節令持節矯内勃¶
北軍朱虛侯章欲奪節謁者不肯　文帝宋昌曰太尉¶
以一節入北軍一呼士皆袒左為劉氏　武帝征和二¶
年七月更節加黄旄　昭帝始元元年閏月遣王平等¶
五人持節行郡國　宣帝本始元年正月遣使者持節¶
<pb:KR3k0032_WYG_085-8a>¶
詔郡國二千石謹牧養民而風徳化　列傳爰盎解節¶
旄懐之　張騫持漢節不失自騫開外國道以尊貴云¶
云其吏卒亦輙復盛推外國所有言大者予節言小者¶
為副　司馬相如建節徃使　嚴助以節發兵㑹稽¶
蘇武杖漢節節旄盡落　汲黯以便宜持節發河内倉¶
粟　眭&KR0042;武帝時為符節令　淮南王安作漢使節法¶
冠　任安盧賀坐受偽節誅　江都王建偽作漢使節¶
二十　劉屈氂初漢節純赤以大子持赤節故更為黄¶
<pb:KR3k0032_WYG_085-8b>¶
旄加上以相别　霍光與羣臣奏昌邑王變易節上黄¶
旄以赤　咸宣自殺而杜周任用時盗賊滋起上使光¶
禄大夫范昆諸部都尉及故九卿張徳等衣繡衣持節¶
發兵以興擊　諸葛豐司&KR0032;去節自豐始　谷吉上書¶
建彊漢之節承明聖之詔　光武紀持節北度河注節¶
所以為信也以竹為之柄長八尺以旄牛尾為其毦三¶
重　後傳馮衍與田邑書曰今以一節之任建三軍之¶
威豈特寵其八尺之竹犛牛之尾哉　鄭衆永平八年¶
<pb:KR3k0032_WYG_085-9a>¶
顯宗遣衆持節使匈奴虜欲拜衆不為屈上疏曰臣誠¶
不忍持大漢節對氈裘拜　孔融議秉髦節之使銜命¶
直指　蔡衍拜符節令　續百官志符節令一人凡遣¶
使掌授節王國大夫本皆持節後去節䕶羌校尉注應¶
劭漢官曰擁節　魏氏春秋中平六年始復節上赤葆¶
　周禮旌節注今使者所擁節是也　禮記玉藻凡君¶
召以三節二節以走一節以趨注今漢使擁節疏擁持¶
也漢時使人召臣持節召之庾氏云君召臣急則以二¶
<pb:KR3k0032_WYG_085-9b>¶
節緩則以一節　釋名節毛上下相重取象竹節　唐¶
六典漢唯旌節餘皆號符　隋天文志畢南八星曰天¶
節使臣所持也　天文要集天節星主奉使小而明則¶
使中正　周有掌節之職漢有符節之令後漢符節令¶
位次御史中丞别為一臺令一人為臺率屬少府眭孟¶
張敬蔡衍為之　史記趙髙兼行符璽令事　晉志¶
秦符璽令漢因之位次御史中丞　趙堯傳為符璽¶
御史　霍光傳召尚符璽郎　　典瑞注若今尚符璽¶
<pb:KR3k0032_WYG_085-10a>¶
郎¶
　　　漢銅虎符　竹使符¶
文紀二年九月初與郡守(史記云初與/郡國守相)為銅虎符竹使¶
符注應劭曰銅虎符第一至第五國家當發兵遣使者¶
至郡合符符合乃聽受之竹使符皆以竹箭五枚長五¶
寸鐫刻篆書第一至第五張晏曰符以代古之圭璋從¶
簡易也師古曰與郡守為符者各分其半右留京師左¶
以與之(文選注漢舊儀曰郡國銅虎符三竹使符五漢/大事記漢制諸侯不得自守兵魏勃曰非有)¶
<pb:KR3k0032_WYG_085-10b>¶
(虎符驗則文帝以前蓋有虎符矣/此謂初作者豈非用銅於此始乎)　齊哀王傳王欲發¶
兵誅諸吕魏勃紿相召平曰王欲發兵非有漢虎符驗¶
也而相君圍王固善　嚴助傳建元三年東甌告急上¶
曰吾新即位不欲出虎符發兵郡國遣助以節發兵㑹¶
稽守距法不為發　呉王濞傳弓髙侯頽當責膠西王¶
卬曰未有詔虎符擅發兵撃義國　咸宣傳武帝時盗¶
起乃使光禄大夫范昆故九卿張徳等衣繡衣持節虎¶
符發兵以興擊　嚴延年傳為河南守左馮翊缺上欲¶
<pb:KR3k0032_WYG_085-11a>¶
召延年符已發為其名酷復止注應劭曰符竹使符也¶
藏在符節臺欲有所拜召治書侍御史符節令發符下¶
太尉也　賈捐之傳淮南王盗寫虎符隂聘名士　馮¶
野王傳為琅邪太守御史中丞劾奏野王賜告養病而¶
私自便持虎符出界歸家奉詔不敬　後志符節令一¶
人尚符璽郎四人本注曰舊二人在中主璽及虎符竹¶
符之半者　杜詩傳建武八年初禁網尚簡但以璽書¶
發兵未有虎符之信上疏曰舊制發兵皆以虎符其餘¶
<pb:KR3k0032_WYG_085-11b>¶
召調竹使而已符第合㑹取為大信所以明著國命斂¶
持威重也間者發兵但用璽書或以詔令可立虎符以¶
絶姦端從之注符信也漢世以竹長六寸　陳球傳太¶
守分國虎符竇固傳詔耿秉劉張皆去符傳以屬固¶
注専將兵者並有符傳擬合之取信　周禮掌節金節¶
注鄭謂今漢有銅虎符(或曰周禮以英蕩輔之英刻書/也蕩竹箭也刻書所使之事以)¶
(助三節之信則漢之/竹使符其遺制也)　典瑞珍圭牙璋注杜子春云珍¶
圭若今時召郡守以竹使符鄭司農云牙璋若今以銅¶
<pb:KR3k0032_WYG_085-12a>¶
虎符發兵　小行人管節注鄭謂若今竹使符　文選¶
册魏公文金虎符第一至第五竹使符第一至第十¶
古今注金虎符銀錯書之　髙紀秦王子嬰封皇帝璽¶
符節注師古曰符謂諸所合符以為契者　韓信傳漢¶
王馳入壁奪其印符麾召諸将易置之　文紀奉天子¶
璽符再拜上¶
　　　漢入關符　關傳¶
紀文帝十二年三月除關無用傳注張晏曰傳信也若¶
<pb:KR3k0032_WYG_085-12b>¶
今過所也如淳曰兩行書繒帛分持其一出入闗合之¶
乃得過謂之傳也李竒曰傳棨也師古曰張說是也古¶
者或用棨或用繒帛棨刻木為合符也　景帝四年春¶
復置諸關用傳出入　宣帝本始四年正月詔載榖入¶
關者得毋用傳　傳終軍詣博士步入關關吏與軍繻¶
曰為復傳還當以合符軍棄繻去注繻符也裂繻頭合¶
以為符　&KR0478;成詐刻傳出關歸家注師古曰傳所以出¶
關之符也　汲黯曰文吏䋲以為闌出財物如邊關注¶
<pb:KR3k0032_WYG_085-13a>¶
臣瓉曰無符傳出入為闌　後傳郭丹從使者買符入¶
函谷關曰不乘使者車終不復出闗　周禮司關凡所¶
達貨賄者則以節傳出之注傳如今移過所文書　蕭¶
何以信謹守管籥　趙綰王臧欲除關¶
　　　漢尺籍伍符　漢軍法¶
馮唐傳對文帝曰夫士卒盡家人子起田中從軍安知¶
尺籍伍符注李竒曰尺籍所以書軍令伍符軍士五五¶
相保之符信也如淳曰漢軍法曰吏卒斬首無尺籍書¶
<pb:KR3k0032_WYG_085-13b>¶
下縣移郡令人故行不行奪勞二嵗伍符亦什伍之符¶
要節度也史記注或曰以尺簡書故曰尺籍索隠曰尺¶
籍者書其斬首之功於一尺之板伍符者命軍人伍伍¶
相保不容姦詐　史記循吏傳子産為相五年士無尺¶
籍正義一尺方板之籍書什伍相保也　晁錯傳古之¶
制邊縣以備敵使五家為伍伍有長韓延夀東郡都試¶
騎士五騎為伍尹賞為長安令與亭長里正父老伍人¶
雜舉少年惡子周禮宰夫注如今伍伯疏云漢時五人¶
<pb:KR3k0032_WYG_085-14a>¶
為伍伯長也是五人之長此漢之伍法也　禮小宰聽¶
政役以比居聽師田以簡稽注比居謂伍籍簡稽士¶
卒兵器簿書國語拱稽名籍也　尉繚子束伍令曰¶
五人為伍共一符收於将吏之所　李靖問對太宗¶
問伍法有數家孰為要靖曰左氏傳先偏後伍司馬¶
法五人為伍尉繚子有束伍令漢制有尺籍伍符後世¶
符籍以紙為之失其制矣穰苴謂五人為伍十伍為隊¶
此其要也　管子善牧民者非以城郭也輔之以什司¶
<pb:KR3k0032_WYG_085-14b>¶
之以伍　史記秦獻公十年初為户籍相伍¶
　　　漢鐵印文符　宫門符籍　棨傳　通籍¶
續百官志凡居宫中者皆有口籍於門之所屬宫¶
名兩字為鐵印文符案省符乃内之(注胡廣曰符/用木長尺二)¶
(寸/)若外人以事當入本宫長吏為封棨傳其有官¶
位出入令御者言其官　古今注傳以木為之長五¶
寸書符信於上又以一板封之皆封以御史印章¶
元紀初元五年四月令從官給事宫司馬中者得為父¶
<pb:KR3k0032_WYG_085-15a>¶
母兄弟通籍注應劭曰籍者為尺二竹牒設其年紀名¶
字物色挂之宫中案省相應乃得入也　梁王傳梁之¶
侍中郎謁者著引籍(籍謂名/簿也)出入天子殿門與漢宦官¶
無異　竇嬰傳大后除嬰門籍　京房傳願得通籍殿¶
中奏事¶
　　　漢瑞節¶
周禮春官典瑞正義先鄭云牙璋若今時以銅虎符發¶
兵案文帝紀云云銅虎竹使符漢時皇帝使者之瑞節¶
<pb:KR3k0032_WYG_085-15b>¶
則司農之意鎮圭牙璋之等亦王使之瑞節也¶
　　　漢節鉞¶
晉禮志漢魏故事遣将出征符節郎授節鉞於朝堂其¶
後荀顗等所定新禮遣将御臨軒尚書授節鉞依古兵¶
書跪而推轂之義也¶
　　　晉虎符¶
魏志注世語曰晉武帝世張斆為廣漢太守王濬在益¶
州受中制募兵討吴無虎符斆收濬從事列上¶
<pb:KR3k0032_WYG_085-16a>¶
　　　宋銀字棨¶
志皇太子夜開諸門墨令銀字棨傳令信　王曇首傳¶
開門須白虎幡銀字棨¶
　　　隋玉麟符　木魚符¶
樊子蓋傳為河南内史文帝令留守東都曰社稷大事¶
終以委公凡可施行不勞形迹今為公别造玉麟符以¶
代銅獸比之蕭何冦恂云(又文帝與漢王諒約若璽/書召與玉麟符合則就道)¶
文帝紀開皇九年閏月丁丑頒木魚符於總管刺史雌¶
<pb:KR3k0032_WYG_085-16b>¶
一雄一十年十月甲子頒木魚符於京官五品已上¶
　　　隋青龍符　銅魚符¶
紀開皇七年四月癸亥頒青龍符於東方總管刺史西¶
方以騶虞南方以朱雀北方以&KR0007;武十五年五月丁亥¶
制京官五品已上佩銅魚符¶
　　　唐銀菟符　銅魚符　交魚符　廵魚符　開¶
　　　門符　閉門符　月魚　轉信符　雙龍符¶
　　　麟符　青龍符　朱爵符　騶虞符　&KR0007;武¶
<pb:KR3k0032_WYG_085-17a>¶
　　　符　隨身魚符　玉契　　木契(又見/下)魚符¶
　　(又見/下)¶
髙祖紀義寜二年四月辛巳(舊紀辛卯禪髙/祖未受隋)停竹使符¶
班銀菟符武徳元年(五月甲子/受禪改元)九月癸丑改為銅魚符¶
　車服志初髙祖入長安罷隋竹使符班銀菟符其後¶
改為銅魚符以起軍旅易守長京都留守折衝府捉兵¶
鎮守之所及左右金吾宫苑總監牧監皆給之畿内則¶
左三右一畿外則左五右一左者進内右者在外用始¶
<pb:KR3k0032_WYG_085-17b>¶
第一周而復始宫殿門城門給交魚符廵魚符左右廂¶
給開門符閉門符亦左符進内右符監門掌之(又見/門類)蕃¶
國亦給之雌雄各十二銘以國名雄者進内雌者付其¶
國朝貢使各齎其月魚而至不合者劾奏傳信符者以¶
給郵驛通制命皇太子監國給雙龍符左右皆十兩京¶
北都留守給麟符左二十右十九東方諸州給青龍符¶
南方諸州朱雀符西方諸州騶虞符北方諸州&KR0007;武符¶
皆左四右三左者進内右者付外行軍所亦給之隨身¶
<pb:KR3k0032_WYG_085-18a>¶
魚符者以眀貴賤應召命左二右一左者進内右者隨¶
身皇太子以玉契召勘合乃赴(崔神慶傳長安三年為/禮部侍郎太子詹事十)¶
(一月丙申突厥使者入見皇太子應朝有司移文東宫/召皇太子神慶諌曰五品以上佩&KR0027;盖防徴召之詐内)¶
(出魚以合之况太子乎古者召太子用玉契今太子與/陛下異官非朝朔望而唤者請降墨敕玉契詔可  秦)¶
(刻玉符約以/子楚為適嗣)親王以金庻官以銅皆題某位姓名官有¶
貳者加左右皆盛以魚袋三品以上飾以金五品以上¶
飾以銀有傳符銅魚符者給封符印發驛封符及封魚¶
函用之有銅魚而無傳符者給封函還符封函用之木¶
<pb:KR3k0032_WYG_085-18b>¶
契符者以重鎮守慎出納畿内左右皆三畿外左右皆¶
五皇帝巡幸太子監國有軍旅之事則用之王公征討¶
皆給焉左右皆十九太極殿前刻漏所亦以左契給之¶
右以授承天門監門晝夜勘合然後鳴鼓　百官志司¶
門郎中凡有召者降墨敕勘銅魚木契然後入禮部郎¶
掌符印門下省侍中二人發驛遣使則給魚符符寳郎¶
掌符節内官司寳掌符契　六典符寶郎主符三十人¶
(志四/人)主節十八人一曰銅魚符二曰傳符三曰隨身魚¶
<pb:KR3k0032_WYG_085-19a>¶
符四曰木契五曰旌節禮部凡内外百官有魚符之制¶
並出於門下省　㑹要西蕃諸國通唐使處悉置銅魚¶
各十二皆銘其國名如貢使正月來賫第一魚餘月准¶
此閏月則賫本月校其雌雄合乃依常禮待之差即推¶
案(回紇傳奪含光/門魚契走城外)開元十六年十一月五日鴻臚卿奏¶
蕃國銅魚多有散失望令所司改鑄制可景龍三年十¶
月勅宫殿皇城京城禁苑門左右内外各給交魚符一¶
合巡魚符一合左廂給開門魚一合右廂給閉門魚一¶
<pb:KR3k0032_WYG_085-19b>¶
合皆右符付監門非時啓閉用之咸亨五年九月勅諸¶
州都督刺史及上佐見執魚契者中間遷改須有分付¶
其有遷改無三官者留待攝官永泰二年九月二十三¶
日刺史都䕶長史有犯者降魚書停務大厯十二年五¶
月十日敇刺史替及别追降魚書然後離任自廣徳後¶
不行此制貞元三年十月有司請舉舊制太和五年四¶
月鑄銅魚賜麟州　楊綰言舊制刺史被代若别追皆¶
降魚書乃得去開元時置采訪使得専停刺史威柄外¶
<pb:KR3k0032_WYG_085-20a>¶
移¶
　　　唐金魚符　金契¶
見賜蠻夷物門¶
　　　唐旌節　節樓¶
車服志大將出賜旌以顓賞節以顓殺旌以絳帛五丈¶
粉畫虎有銅龍一首纒緋旛紫縑為袋油囊為表節垂¶
畫木盤三相去數寸偶垂赤麻餘與旌同　百官志符¶
寶郎凡命將遣使皆請旌節(有主節/四人)節度使辭日賜雙¶
<pb:KR3k0032_WYG_085-20b>¶
旌䨇節行則建節樹六纛入境州縣築節樓迎以鼓角¶
衙仗居前旌幢居中大将鳴珂金鉦鼓角居後州縣齎¶
印迎于道左視事之日設禮案髙尺有二寸方八尺判¶
三案罷秩則以節度使印自隨留觀察使營田等印鏁¶
節樓節堂以節院使主之祭奠以時　國朝三朝志旌¶
節唐天寶中置凡命節度使有司給門旗二旌一節一¶
麾槍二豹尾二金節隋制也黒漆竿上施圎盤周綴紅¶
綜拂八層黄繡龍袋籠之王公以下皆有節制同金節¶
<pb:KR3k0032_WYG_085-21a>¶
韜以碧油　韓文旌節有韜豹尾神旗櫜兠㦸纛　令¶
狐楚云旌惟進善節以詰姦　柳宗元平淮夷雅金節¶
煌煌錫盾雕戈犀甲熊旂威命是荷　劉三復滑州節¶
堂記受脤之日掌節者以王命傳信俾先啓行至則考¶
善地庇豐屋麾斾以翼之歌鍾以樂之非征伐宴犒申¶
威行令未嘗出¶
　　　唐木契(又見/上)¶
六典太府寺凡木契九十五隻二十五隻與少府将作¶
<pb:KR3k0032_WYG_085-21b>¶
苑總監七十隻與庫官合注太府寺管木契七十隻十¶
隻與左藏東庫合十隻西庫十隻右藏内庫十隻外庫¶
十隻東都左藏庫十隻右藏庫九雄一雌九雄主簿掌¶
一雌庫官掌又五隻與右藏朝堂庫合五隻與東都左¶
藏朝堂庫合金部置木契與應出物之司相合以明出¶
納之吝注一百一十隻二十隻與太府寺合云云倉部¶
木契一百枚　百官志倉部以木契百合諸司出納之¶
數　㑹要開元十三年三月二十日勅平盧幽州太原¶
<pb:KR3k0032_WYG_085-22a>¶
朔方河西隴右劒南等七道節度使各置木契　周天¶
官大府秦漢以下不置并於司農少府梁天監七年始¶
置大府後魏太和改少府為大府¶
　　　唐功臣鐵劵　銘¶
代宗紀廣徳元年七月壬子給功臣鐵劵藏名于太廟¶
圖形凌烟閣　劉幽求傳景雲二年詔賜實封銘諸鐵¶
劵以傳其功　陸贄集有賜李納王武俊安西管内黄¶
姓鐵劵文　鐵劵始於漢丹書鐵契¶
<pb:KR3k0032_WYG_085-22b>¶
　　　唐禁衛門籍¶
百官志左右監門衛掌諸門禁衛及門籍文武官九¶
品以上每月送籍於引駕仗及監門衛衛以帳報内¶
門凡朝參奏事待詔官及繖扇儀仗出入者閱其數¶
監察御史正門無籍天授中詔側門置籍得至殿庭¶
司門郎中掌門關出入之籍凡著籍月一易之　儀¶
衛志平明傳㸃畢内門開監察御史領百官入夾階¶
監門校尉二人執門籍曰唱籍既視籍序班于通乾¶
<pb:KR3k0032_WYG_085-23a>¶
觀象門南武居文之次入宣政門至閤門亦如之夾¶
階校尉十人同唱　㑹要貞元八年十月(舊紀/庚戌)復命¶
金吾置門籍¶
　　　唐府兵符契¶
見兵制¶
　　　唐魚書(詳見/上)¶
百官志大理司直評事掌出使推按凡承制推訊請魚¶
書以徃(又見九/卿類)¶
<pb:KR3k0032_WYG_085-23b>¶
　　　太平興國樞密院銀牌¶
三朝志唐制差發驛遣使則門下省給傳符以通天下¶
之信皇朝符劵皆樞密主之舊有銀牌給乘驛者闊一¶
寸半長五寸刻&KR0032;字曰敇走馬銀牌貫以韋帯後罷之¶
給劵謂之頭子興國三年有詐乘驛者遂罷樞密院劵¶
别置新牌闊二寸半長六寸易以八分書上鈒二飛鳳¶
下鈒二麒麟貫紅絲絛(六月戊午詔乘驛者/皆給銀牌復舊制也)端拱中多¶
遺失之者二年三月戊午又罷篆書銀牌復給樞密院¶
<pb:KR3k0032_WYG_085-24a>¶
牒　乾道八年樞密院置雌黄青字牌紹熈四年改黒¶
漆紅字　淳熙三年尚書省置雌黄青字牌紹熙五年¶
改黒漆黄字　周顯徳六年三月癸酉罷銅魚(牧守並/特降制)¶
(書/)¶
　　　祥符木契¶
祥符元年六月辛丑命皇城司製安逺門木契以車駕¶
詣苑中由之也熙寜六年八月詔畿縣都保置木契左¶
留司農寺右付其縣凡追閱試則出契¶
<pb:KR3k0032_WYG_085-24b>¶
　　　康定銅魚符　咸平傳信牌¶
康定元年五月八日翰林承㫖丁度等言准送下翰林¶
學士王堯臣知制誥葉清臣啓請制軍中傳信牌(此牌/本咸)¶
(平六年十月戊寅給軍中因莫州都總管石普之請欲/令將帥持破錢遇傳令則合而為信真宗謂古兵符既)¶
(廢因命/為此)及符事并端明殿學士李淑應詔檢閱故事令¶
兩制與端明殿學士詳定聞奏看詳所奏軍中符信切¶
要杜絶姦詐合機宜今請下有司造銅兵符給諸路總¶
管主將每發兵士三百人或全指揮以上即用又别用¶
<pb:KR3k0032_WYG_085-25a>¶
傳信朱漆木牌應係給軍中徃來之處每傳逹號令關¶
報㑹合事宜及發起軍士三百人以下即用又檢到符¶
彦卿軍律有字驗亦乞於移牒傳信牌上兩處參驗使¶
用一銅兵符漢制銅鑄刻虎形今聞皇城司見有木魚¶
契(文徳殿門出入勘契太/廟門入勘箭出則否)欲乞令有司只約用木契形¶
狀精巧鑄造陜西五路每路依漢制各給一至二十計¶
二十四面更換給用仍示公牒為照驗一傳信木牌先¶
朝舊制合用堅木朱漆為之長六寸闊三寸腹背刻字¶
<pb:KR3k0032_WYG_085-25b>¶
而中分之字云某路傳信牌却置池槽牙縫相合又鑿¶
二竅置筆墨上帖紙書所傳逹事用印印號上以皮繫¶
軍吏徃來之頂臨陣傳言應有取索並以牌為信寫其¶
上如已曉㑹施行訖復書牌上遣回今遣有司造牌每¶
路各合一面為様令本司依此製造分給諸處更換使¶
用城寨分屯軍馬事徃來關㑹之處亦如數給與之詔¶
從之(王堯臣起請李淑/檢㑹丁度奉行)八月二十四日端眀殿學士李¶
淑等言參酌古制定銅符木契傳信牌形制及施用條¶
<pb:KR3k0032_WYG_085-26a>¶
件銅符之制上刻篆字曰某處發兵符下鑄虎豹為飾¶
而中分之右符五左旁作虎豹頭四左符一右旁為四¶
竅令可契合又以篆文相向側刻十干字為號右五符¶
留京師左符降付諸處總管鈐轄知州軍事官髙者掌¶
之凡樞密院下符發兵第一至第五周而復始指揮三¶
百人至五千人用一虎一豹五千人以上用雙虎雙豹¶
宣云下第一符發兵若干所在取左符勘訖即發兵與¶
使者復緘右符以還木契上下題某處契中剖之上三¶
<pb:KR3k0032_WYG_085-26b>¶
段中為魚形題一二三次第下一段刻空魚令可契合¶
(左旁題云左魚合/右旁題云右魚合)上三段留總管鈐轄司下一段付諸¶
州軍城寨主掌之每發兵所在驗下契與上契合即發¶
兵傳信牌中為池槽藏筆墨紙令主將掌之每臨陣傳¶
命書紙内牌中持報兵官復書事宜内牌中而還仍臨¶
事密以字號為驗詔有司製造仍令淑領其事(兵志元/年頒)¶
慶厯元年十月十九日端眀殿學士李淑等言准勅鑄¶
造符契傳信牌下諸路今已了畢取右符送樞密院其¶
<pb:KR3k0032_WYG_085-27a>¶
左符契牌勅等欲自當所&KR0049;差到使臣封印發送諸路¶
依奏　實録康定元年十月乙未下有司製銅符木契¶
傳信牌慶厯元年十月己亥罷銅符木契　咸平傳信¶
牌以漆木為之長六寸闊三寸復背刻字而中分之¶
置鑿枘令可合又穿二竅容筆墨上施紙札每臨陣¶
則分而持之或傳令則書其言而係軍吏之頸至彼¶
合契乃書而復命焉實録咸平中石普建言軍中¶
號令遣人馳告之慮為奸詐請持破錢合而為信帝因¶
<pb:KR3k0032_WYG_085-27b>¶
製傳令牌¶
　　　皇祐文徳殿魚契¶
皇祐二年九月十四日庚子皇城司上新作文徳殿香¶
檀魚契契有左右左留中右付本司各長尺有一寸博¶
二寸八分厚六分刻魚形鑿枘相合縷金為文車駕至¶
門勘契官(皇城司/主之)執右契奏閤門使降左契勘契官跪¶
奏勘畢奏云外契合(辛亥享/明堂)　勘契之式不見於開元¶
開寳禮咸平初載於儀注　凡勘箭左右金吾仗司主¶
<pb:KR3k0032_WYG_085-28a>¶
之(箭笴長二尺/五寸闊二寸)一為雄鶻箭留中一為辟仗箭藏本司¶
凡宣徳門出左仗主之景靈官入右仗主之太廟入左¶
仗主之南薫門入則勘出則否　熙寜四年王珪議罷¶
勘箭元豐元年陳襄請罷勘契¶
　　　熙寜銅魚符¶
熙寜五年六月十八日丙寅令西作坊鑄造銅符三十¶
四副給左契付諸門右契付大内鑰庫(志云令所司給/左契付諸門右)¶
(契付内鑰匙庫從樞/密副使蔡挺之言也)上以京城門禁不嚴素無符契命¶
<pb:KR3k0032_WYG_085-28b>¶
樞密院約舊制更造銅契中刻魚形以門名識之分左¶
右給納以戒不虞而啓閉之法密矣　七年九月蔡挺¶
又請置三十七將將有正副以畿縣及諸道兵分&KR0032;皆¶
給虎符癸丑從之　神宗史志皇城司掌官城出入之¶
禁令凡門給銅符二鐵牌一左符留門右符請鑰鐵牌¶
則請鑰者自隨以時參驗而啓閉之¶
　　　建炎虎符¶
建炎三年五月二十六日癸卯改鑄虎符(見行虎符今/繳納樞密院)¶
<pb:KR3k0032_WYG_085-29a>¶
　　　紹興銅虎符¶
紹興五年四月乙卯改鑄東南十將京畿第二將紹興¶
銅虎符¶
　　　紹興藩邸旌節¶
紹興三十二年八月一日孝宗詔藩邸旌節迎詣天章¶
閤安奉從禮部太常之請也淳熙十六年光宗踐阼紹¶
熙五年寧宗踐阼亦如之(用朱漆青地金字牌題/其上如元豐延安故事)　紹¶
興三年正月辛未賜劉光世兩鎮節度使印及别賜寧¶
<pb:KR3k0032_WYG_085-29b>¶
國軍旌節自是為例　周牙璋起旅漢羽林召兵　古¶
有兵符無忌竊晉鄙之類高帝奪韓信印符麾召諸將¶
　¶
　¶
　¶
　¶
　¶
　玉海卷八十五¶
