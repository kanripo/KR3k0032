#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百四十五
#+PROPERTY: JUAN 卷一百四十五
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百四十五
<pb:KR3k0032_WYG_145-1a>¶
欽定四庫全書¶
　玉海卷一百四十五¶
　　　　　　　　　　　　宋　王應麟　撰¶
　兵制¶
　　講武　田獵(下/)¶
　　　建隆便殿講武　大閱西郊¶
五代承唐衞兵雖衆未嘗訓練太祖首議教閱或召¶
近臣觀陣伍幸殿前班馬射所過池苑多令衞士射雕¶
<pb:KR3k0032_WYG_145-1b>¶
截栁其後常加訓習弓力有至一石三斗以引强平射為¶
上等難於引滿及選懦者差為下等量才遷肄(會要至/道元年)¶
有挽强一石五斗連二十發而有餘力者常語左右今¶
宇内阜安材武間出&KR1249;矢之妙亦近罕有也又令騎歩¶
兵各數百東西列陣挽强弩視其進退發矢如一容止¶
中節上曰此殿庭間數百人爾猶兵威可觀况堂堂¶
之陣數萬成列乎(會要並/實録)　建隆三年帝御便殿講¶
習戰士是年十一月七日辛酉又以殿前侍衞諸軍及¶
<pb:KR3k0032_WYG_145-2a>¶
京都兵從駕出元化門大閱西郊(實録十一月辛/酉講武於近郊)十日¶
甲子講武于近郊(紀作辛酉大閱西郊實/録甲子又大閱于西郊)先是晉漢以¶
來衞兵浸廣至數十萬罕加訓練至太祖臨御嘗按籍¶
閱兵親校擊刺騎射之藝有選懦者咸黜去之至是始¶
大講武事謂近臣曰頃禁兵雖多未嘗訓練朕昨蒐去¶
冗弱遂為精兵故因順時令而教習　開寳八年三月¶
二十九日詔契丹使於講武殿觀騎士習射九年正月¶
幸左飛龍院觀衞士射遂幸北苑令衞士與契丹使騎¶
<pb:KR3k0032_WYG_145-2b>¶
射八月幸控鶴營觀騎射十月出&KR0007;武門幸西教塲觀¶
飛山兵按砲　開寳通禮有四時講武儀國初四方未¶
寧多親臨閱兵亦無常所按砲角射軍儀精銳近世無¶
有也　太祖一駕而下潞再矢而定&KR0045;三揖而納荆潭¶
四指而收蜀虜五征而平江南七臨幸教船池兩大閱¶
西郊¶
　　　建隆岳臺習騎射¶
建隆三年十月己亥幸岳臺命侍衞諸軍習騎射遂幸¶
<pb:KR3k0032_WYG_145-3a>¶
玉津園二年二月丙寅幸飛山軍營閱砲車¶
　　　建隆玉津園閱騎射　城西觀騎射¶
建隆四年四月乙巳幸玉津園閱近衞諸軍騎射乾¶
徳四年二月十六日癸未幸閱士卒騎射張樂賜從官¶
飲九月十四日乙巳幸觀衞兵騎射五年二月一日幸¶
城西觀衞兵騎射¶
　　　建隆校獵近郊　乾徳校獵¶
建隆二年十二月十九日己卯始獵于近郊賜宰臣至¶
<pb:KR3k0032_WYG_145-3b>¶
諸軍都校錦袍帝親御&KR1249;矢中兎三從官稱賀畢近臣¶
賜飲十二月十日出元化門校獵三年十月二十七日¶
辛亥十一月二十六日己卯四年十月二十一日己亥¶
三十日戊申乾徳元年十一月二十六日乙亥並校獵¶
于近郊二年十一月二十日校獵西郊十二月八日校¶
獵于陽武十九日校獵北郊四年正月命關南雄霸瀛¶
莫州領所部兵大獵于幽州以耀北鄙(一本云詔關南/監軍及雄霸瀛)¶
(莫州刺史勒所部兵校獵/于幽州之境以耀威武)五年九月二十一日十一月¶
<pb:KR3k0032_WYG_145-4a>¶
五日六年十月十一日十五日開寳二年正月五日十¶
一月十一日十三日十二月朔三年十月二十四日十¶
二月十日四年十二月十一日五年十二月四日八年¶
九月三日並校獵近郊(八年九月畋上因逐兎馬蹶而/墜因刺馬殺之悔曰吾為天下)¶
(主而輕事畋遊非馬/之罪自是不復獵)¶
　　　乾徳講武殿閲兵¶
乾徳三年九月己巳御講武殿閱諸道兵得萬餘人以¶
騎軍為驍雄歩軍為雄武並屬侍衞司(真宗時亦再駕/講閱抑承平不)¶
<pb:KR3k0032_WYG_145-4b>¶
(忘武備/者也)¶
　　　太平興國講武臺大閱　觀射　連弩¶
紀太平興國二年九月辛亥(二十/日)幸講武臺大閱實¶
錄先是太宗紹服之初一意事戎思有邉警備振天威¶
每朝罷即於便殿或在後苑親閱禁卒取其伉健者&KR0032;¶
親軍罷軟老弱分配外州自是蕃衞之卒益精詔築臺¶
於千秋(城西/)門外之楊村因名曰講武臺是日大閱上¶
與大臣從官登臺觀焉千乗萬騎雷動雲合甲兵之盛¶
<pb:KR3k0032_WYG_145-5a>¶
近代無比　一云南北綿亘二十餘里建五色旗并金¶
鉦鼔架於中央天武左廂都校崔翰親執旗鼓每援旗¶
指縱六師如一軍容甚整鼓以麾兵兵乃大合周旋數¶
四擊金退軍上甚恱(一云先以殿前楊信董其事帝以/信病瘖不能言命崔翰分布士伍)¶
(南北綿亘云云同上千乗萬騎周旋如一甲兵之盛近/代無比因謂左右晉朝之將必無如崔翰者言晉將不)¶
(得人而軍政墮紊也丙辰上始/狩於近郊作詩賜羣臣令和)興國二年十二月二十¶
四日乙丑幸講武臺觀飛山卒發機石射連弩上將有¶
事於晉陽(一云將有/事於太原)習武事也(明年遂/平河東)六年十二月己¶
<pb:KR3k0032_WYG_145-5b>¶
卯畋近郊還幸講武臺賜從臣飲七年閏月丙申幸臺¶
賜飲九年四月甲午幸金明池習水戰上御水心殿召¶
近臣觀之因幸講武臺閱諸軍都試軍中之絶技者逓¶
加賜賚登瓊林苑樓樓前百戲皆作雍熈元年四月甲¶
子幸觀衛士馳射淳化二年正月改二舞名一變象登臺¶
講武¶
　　　太平興國校獵西郊　畋近郊(閱武近郊/御製獵詩)¶
興國三年十月庚午車駕校獵於西郊　二年十二月¶
<pb:KR3k0032_WYG_145-6a>¶
庚午車駕畋於近郊(一云上觀/狩於西郊)親王宰相翰學節察防¶
團刺史及劉鋹李煜渤海泥國使皆從上親馳射中走¶
&KR0480;二回幸金鳯園張樂賜從臣飲　四年十一月己丑¶
校獵近郊十二月丁卯畋近郊五年九月壬戌校獵近¶
郊十二月甲戌畋因以閱武賜軍校衞士&KR0237;袴六月十¶
二月己卯校獵近郊親射中走兎四顧調從臣曰臘日¶
出狩以順時令緩轡從禽且非荒也回幸講武臺張樂¶
賜從臣飲七年閏十二月丙申校獵近郊中兎二回幸¶
<pb:KR3k0032_WYG_145-6b>¶
講武臺　二年十月己巳幸京城西北隅觀親衞士與¶
契丹使馳射又宴射内園　會要太平興國二年九月¶
二十八日丙辰校獵于近郊帝御弧矢射走兎四丁巳¶
御製獵詩二章羣臣屬和丑年三月先是令有司定打¶
毬儀戊子用其儀召羣臣㑹鞠於大明殿上獲多筭¶
端拱元年十月癸未詔曰洛汭之歌上林之諷明鍳不¶
逺朕惟好生之徳解網之仁今後順時行禮非時更不¶
於近甸遊獵五坊鷹犬放之諸州不得來獻¶
<pb:KR3k0032_WYG_145-7a>¶
　　　太宗教諸軍舞劒¶
太平興國四年四月壬申上幸太原城南躬擐甲胄督¶
諸將麾兵發機石攻城先是上有取太原之意乃選諸¶
軍勇士數百人教以舞劒皆能擲劒於空中躍其身左¶
右承之妙絶無比㑹北戎遣使修貢上宴其使於後殿¶
因出劒舞士數百人袒裼鼓譟揮刃而入跳擲承接霜¶
鋒雪鍔飛舞滿空戎使見之恐形於色及親征太原必¶
令為前導賊衆䘮膽　九月己亥幸新城西南隅觀鐵¶
<pb:KR3k0032_WYG_145-7b>¶
林軍射强弩八年三月庚申幸御龍直班院閱武¶
　　　太平興國閱將校名籍¶
九年二月壬午朔上御崇政殿親閱將校自都指揮使¶
已下至百夫長皆按名籍參驗勞績而升降凡數日而¶
畢既而謂近臣曰朕選補將校先取循謹能馭下者武¶
勇次之¶
　　　雍熈薦獲太廟¶
雍熈二年十一月壬午詔曰順時蒐狩禮有舊章非取¶
<pb:KR3k0032_WYG_145-8a>¶
樂於畋遊將薦誠於宗廟今暫狩近郊爰遵時令其以¶
所獲禽獸付所司薦饗太廟永以為式初上獵于西郊¶
射中走兎五謂宰相曰蒐狩之事著于典禮古者以所¶
獲之禽薦享宗廟其禮久廢今可復之遂下是詔四年¶
十二月庚戌狩于西郊行次近甸命近臣飲謂諭學宋¶
白等曰可各賦臘辰從獵詩至行宮以詩上親獲雉兎¶
五付有司以備宗廟薦享¶
　　　至道親閱武士　崇政殿試射¶
<pb:KR3k0032_WYG_145-8b>¶
太平興國九年二月壬申朔上御崇政殿閱諸軍校而¶
升黜之凡數日畢自是率循其制至道元年四月御崇¶
政殿殿前指揮使并布陣騎射於庭人馬皆被甲立射¶
栅於西序(習射在/二月)皆引滿急馳矢凡三發次命弩射亦¶
如之俄遣執盾者數十人伏於射栅之前弓弩齊發飛¶
矢如雨次引諸班弓弩手入復布隊歩射凡數千人鱗¶
差而立且行且射皆擊鼓鳴鉦節其進退次命諸班鬬¶
槍御龍官翹木關盤鐵槍於前有重百三十斤者　實¶
<pb:KR3k0032_WYG_145-9a>¶
錄至道元年三月己巳上御崇政殿殿前指揮使御龍¶
官數百輩試射詔銀州牙校張浦觀之弓皆力及一石¶
六斗以上問浦戎人敢敵否浦奏蕃部弓弱矢短豈敢¶
拒敵¶
　　　至道閱武便殿¶
至道元年十一月己未(十七/日)上閱武便殿衞士挽弓有¶
及一石五斗者矢二十發而綽有餘力因謂近臣曰事¶
有竒異驚聽者此是也方今寰海無事美才間出悉在¶
<pb:KR3k0032_WYG_145-9b>¶
我彀中矣朕向於行伍中選氣質端謹勇而知禮進退¶
有度者授以挽强之法俾相講教所以弧矢之妙夐古¶
無比又令騎歩兵各數百東西列陣發矢如一容止中¶
節上曰數百人猶兵威可觀况堂堂之陣數萬成列者¶
乎¶
　　　至道崇政殿閱騎射¶
真宗至道三年十一月己卯(已即位/未改元)上御崇政殿閱殿¶
前指揮使内殿直騎射鬬槊擢精銳者十餘人遷職當¶
<pb:KR3k0032_WYG_145-10a>¶
時彎弓二百斤&KR0019;長箭者謂之大弓箭止能歩射有王¶
貴言能挽而馬射馳鞚引滿綽有餘勇賜以緡錢十二¶
月命殿前指揮使王超引金槍直騎士至殿庭分左右¶
鳴鼓節進退數合而罷又觀東西班殿侍騎射有數騎¶
挾兩旗見雕盤於上引滿仰射皆中又試强弓勁弩¶
咸平三年正月甲申并代鈐轄李允正引廣銳騎士數¶
百人對行宮前殿上與輔臣同觀命允正屯邢州(時駐/蹕天)¶
(雄/)¶
<pb:KR3k0032_WYG_145-10b>¶
　　　咸平東武村大閱(賦/)¶
實錄咸平二年八月丙寅(十六/日)大閱諸軍先是詔有司¶
擇地於東北郊距都二十里得東武村度形勢闢為廣¶
塲又憑髙築臺臺上設幄建行宮于西北隅命殿前都¶
指揮使王超為左右廂教陣都緫管龍神衞四廂都指¶
揮使張進副之是日殿前司侍衞馬歩諸軍二十萬自¶
夜三鼓初分出諸門遲明乃絶詰旦上按轡出東華門¶
諸王輔臣至給舍上將軍等並賜戎服以從上頓于行¶
<pb:KR3k0032_WYG_145-11a>¶
宮諸軍陳于臺前左右相向歩騎交屬綿亘二十里諸¶
班衞士奕侍于臺後軍儀整肅天氣爽霽有司奏成列¶
上升臺東向御戎幄召從臣坐而觀之王超執五方旗¶
以進退又以行列遐逺號令所不能及遂於兩陣中起¶
候臺相望使人執旗如臺上招之初舉黄旗則諸軍旅¶
拜舉赤旗則騎進舉青旗則歩進每旗動則鼓作而士¶
譟之聲振千百里皆三挑而後退次舉白旗則諸軍復¶
拜呼萬歳者三有司奏軍堅而整士勇而厲欲再舉之¶
<pb:KR3k0032_WYG_145-11b>¶
上曰可止矣遂舉黑旗以振旅軍於右者畧左陣以還¶
由臺前出西南隅軍於左者畧右陣而還由臺前出西¶
北隅並凱旋而入旌旗戈㦸照耀原野士民老幼觀者¶
坌集上顧王超曰七衆嚴整戎行練習卿之力也退御¶
幄殿召從臣宴飲回御東華門閱諸軍還營鈞容奏樂¶
於樓下丁卯賜近臣飲於中書諸軍將校於營中衞士¶
飲於殿門外詔大閱所踐民田蠲其租上作大閱五言¶
詩令屬和儒臣梁顥曾致堯盛元劉楷楊嵎等各上大¶
<pb:KR3k0032_WYG_145-12a>¶
閱賦頌銘詔付史館十二月辛亥詔廵北邊甲子次大¶
名府上御鎧甲於中軍　三朝訓鑒圖云治兵振旅有¶
邦令典先帝纘治之初邊圉未靖注意征伐乃開師塲合¶
禁圍因時以講事即田以訓戎有赫威靈震疊無外不¶
止於順秋令正武節蓋有儆於四鄙矣　曽鞏云興國¶
有楊村之閱咸平有東武之蒐　太平興國後築臺楊¶
村備大閲之禮咸平中又闢鬬塲於東武原發卒㑹射¶
其後再幸飛山教塲躬親訓練不忘武備　丁謂作大¶
<pb:KR3k0032_WYG_145-12b>¶
蒐賦¶
　　　咸平便殿閱兵¶
咸平三年四月辛酉(十四/日)上於便殿閱兵神騎副兵馬¶
使焦偓自稱善盤鐵槊舞於馬上徃復如飛命遷軍使¶
(是年五月辛卯/上閱兵於便坐)四年八月壬子幸御龍營閱射勁弓賜¶
緡錢遂觀稼北郊幸含芳園宴射十一月庚寅畋近郊¶
宴從臣¶
　　　咸平崇政殿閱教戰¶
<pb:KR3k0032_WYG_145-13a>¶
咸平三年十一月壬午(五日/)上御崇政殿閱捧日天武¶
右廂第一指揮使教戰前列騎士歩卒次之舉赤旗則¶
騎進青旗則歩進弓弩齊發矢下如雨復以金鼔節其¶
進退擢射御超倫者逓補軍職十二月丁巳幸殿前指¶
揮使班院閱馬射又召挽弓至百斤者射於御前引滿¶
命中上恱宰臣曰陛下以神武訓兵士旅精銳近古未¶
有遂宴射後苑上七中的　五年二月丁卯朔草澤楊¶
傑㳺仲宣自陳素習武藝召試便殿命為三班借職¶
<pb:KR3k0032_WYG_145-13b>¶
六年二月戊寅幸飛山教塲觀發機石連弩移幸濳龍¶
園宴射十一月己亥御崇政殿閱捧日軍教三陣　景¶
徳元年二月御崇政殿觀前虎翼軍習鞭箭及令弩手¶
蹶張挽强鬬槍刀以角勝¶
　　　咸平校獵近郊¶
咸平二年十一月三十日己亥狩于近郊朱遷頓三年¶
十二月五日戊申校獵近郊翌日有司以所獲狐兎薦¶
于太廟餘賜輔臣四年十一月二十二日庚寅校獵近¶
<pb:KR3k0032_WYG_145-14a>¶
郊至棘店頓宴從臣十二月丁未右贊善宋貽序獻大¶
閱賦¶
　　　景徳校獵近郊¶
景徳元年十一月甲子上校獵于近郊至于陶村見民¶
舍有墻頽室漏者因幸之賜錢免役調(時將幸澶淵親/征從官獲兎者)¶
(第賜/馬)三年十二月乙酉校獵近郊射兎薦廟¶
　　　景徳崇政殿觀神勇軍習戰¶
會要景徳二年七月(一云戊戌朔/一云丁未朔)戊午上御崇政殿觀¶
<pb:KR3k0032_WYG_145-14b>¶
神勇軍習戰初入殿庭北向成列一鼓再拜二鼔引而¶
西向旗槊在前弓弩次之三鼓授矢再射分為五隊互¶
出而射復成列鼓作而進一歩一發矢凡四發金作而¶
退如是者三行陣整肅觀者增氣復簡武藝超絶者引¶
强弓勁弩鬬槊斫刀角力䇿賜羊酒緍錢遷小校隊長¶
者十有餘人¶
　　　祥符便殿觀習戰　飛山雄武場習戰¶
祥符元年二月戊申上御便殿召輔臣觀捧日軍士習¶
<pb:KR3k0032_WYG_145-15a>¶
戰設金鼓于西階一鼔下馬再拜鼓成列又鼓之東向¶
馳射凡三發金作而退又射者再又鼔之善槃矛者復¶
東向馳射三發金作而退即槃矛擊刺歩兵出于騎歩¶
成列一鼔&KR0019;矢引滿再鼓而發三鼓而止騎士復進如¶
是五六乃畢部伍整肅進退如一上復召挽强用矟者¶
十餘人又召龍御騎士驍騎弩手習射上謂王欽若等¶
曰拳勇出人者可錄記于籍以次叙用　八年正月觀¶
驍騎雲騎兩軍習戰于殿庭　天禧二年四月戊子幸¶
<pb:KR3k0032_WYG_145-15b>¶
彰化橋北飛山雄武營教塲駐蹕幄殿命諸軍衞士發礮石¶
習戰陣藝精者四十四人遷擢宴從臣　兩朝志仁宗¶
即位十有二年欲漸修武備始幸安肅教場觀飛山雄¶
武發砲又命上四軍虎翼為戰陣之法¶
　　　天聖崇政殿閱騎射　習軍陣¶
天聖元年二月戊戌御承明殿閱試衞士遷補有差四¶
年四月癸丑御崇政殿閱騎射五年五月丙午御崇政¶
殿閱諸班騎射九月庚戌(十三/日)御崇政殿臨軒召輔臣¶
<pb:KR3k0032_WYG_145-16a>¶
閱龍衞神勇軍列射于庭中習戰陣之狀先騎射次歩¶
射進退節以鉦鼓頗極精妙七年十月壬寅閱虎翼武¶
騎習軍陣　皇祐五年四月壬申御崇政殿觀蕃落騎¶
兵¶
　　　景祐安肅門閱習戰¶
紀景祐二年八月甲戌幸安肅門砲場閱諸軍習戰遂¶
燕從官康定元年七月庚午九月辛巳閱諸軍習戰(二/月)¶
(乙丑閱虎/翼軍習戰)慶厯二年六月丙申閱蕃落將士騎射三年¶
<pb:KR3k0032_WYG_145-16b>¶
三月壬申閱衞士武技至和元年十月戊午幸城北砲¶
場觀發砲燕從臣賜衞士緡錢¶
　　　康定延和殿習陣法　天聖　慶厯(見前/)¶
康定元年七月十五日庚午御延和殿閱諸軍習陣法¶
(詳見陣/法類)　慶厯三年三月三日壬申御延和殿閱衛士¶
武校¶
　　　慶厯校獵¶
稽古錄慶厯五年八月直集賢院李柬之言講武不可¶
<pb:KR3k0032_WYG_145-17a>¶
廢十月庚午上始校獵于楊村　慶厯五年八月九日¶
壬戌仁宗謂輔臣曰先帝封禪後不得田獵五坊之職¶
廢而放鷹犬於山林朕以四時之田盖因農隙而講武¶
云云詔密院討祖宗校獵制度以聞是歳十月十七日庚午¶
獵于楊村上親射鹿及雉兎遣使馳薦太廟燕幄殿奏¶
教坊樂既而召父老臨問賜飲食茶綵而退宰臣昌朝¶
等言陛下順時畋獵登廟爼以昭孝閱軍實以講武飲¶
耆年以養老賜田夫以勸農一出而四美具望宣付史¶
<pb:KR3k0032_WYG_145-17b>¶
館從之六年冬十一月二十九日獵城南之東韓村初¶
至玉津關(十一月/辛丑)降輦乗馬分騎士數千為左右翼節¶
以旌鼓合圍場徑十餘里部隊相屬上按轡中道親挾¶
弓矢而屢獲禽至棘店御帳殿召父老問以子孫供養¶
幾何土地種植宜否慰勞久之詔免所過民田租還次¶
近郊遣衞士更奏技于前皆兩兩相當掉鞅挾槊以相¶
决勝謂輔臣曰此可以觀材勇也時交趾李徳政遣使¶
獻馴象久未及見上特召見使觀焉於是羣臣争獻賦¶
<pb:KR3k0032_WYG_145-18a>¶
頌有以田獵為戒者明年有司復以請上曰罷之吾不¶
復獵也(七年三月二十一日詔自今罷獵于近甸史一/本云七年三月乙亥將復出諫者甚多御  何)¶
(郯及王疇上疏/諫是日詔罷獵)¶
　　　慶厯校獵圖¶
六月二月朔左屯衞將軍趙振上¶
　　　治平閱武¶
治平元年十月閱諸軍班直將校武藝擢授有差諭天¶
武都指揮使王秀曰爾有戰多以為正刺史諭散直都¶
<pb:KR3k0032_WYG_145-18b>¶
虞候胡從曰爾治軍齊肅以為内園使命殿帥郝質戒¶
諸軍勤習武藝四年十二月御延和殿試親從長行武¶
藝遷補者百五十二人¶
　　　熈寧頒河北教閱法¶
熈寧元年十月詔頒河北諸軍教閱法凡弓分三等九¶
斗為第一八斗為第二七斗為第三弩分三等二石七¶
斗為第一二石四斗為第二二石一斗為第三本營教¶
閱外逐州輪兵官提舉訓練凡州有五指揮日輪官教¶
<pb:KR3k0032_WYG_145-19a>¶
於教場當輪人不得以窠坐占留歩軍先射三等弓弩¶
槍刀手亦以髙下分三等置籍錄等第藝精者給以例¶
物藝下並别置籍抄記仍委兵官居常檢閱自九月一¶
日至二月各分番於城外洗馬委兵馬司或隊伍部分¶
就寛廣處習戰射其籍記姓名人經年教習不進委長¶
吏體量如老疾羸弱即減充小分壯者充槍刀手教復¶
不進即緫管司降置廂軍以上都總管檢察提教兵官¶
如不職即日以名聞是日差陜西河東使臣等徃河北¶
<pb:KR3k0032_WYG_145-19b>¶
教閱定州路三人髙陽關路三人大名府路二人真定¶
府二人都緫管司無得他使專以新法教習騎軍如朝¶
廷他時遣官㸃檢武藝不進其教軍隊使臣并本路兵¶
官當次第劾斷若使臣等用心教習藝精都總管司保¶
驗以聞當議旌賞二年四月二十四日命郭慶井贇於¶
京東西提舉教閱如河北法五年四月庚戌朔立殿前¶
馬歩軍春秋教試殿最法徧賜以鼓舞之¶
　　　熈寧閱武後殿¶
<pb:KR3k0032_WYG_145-20a>¶
六年十月十八日親閱軍校兵士試武藝賜銀有差上¶
厲精武事訓肄有法每旬一御後殿程能否而勸沮之¶
不數月兵氣一新¶
　　　熈寧宮城荆家陂大閱¶
九年初以八月丁巳大閱於宮城荆家陂以樞密副承¶
㫖曾孝寛董視　元豐四年四月六日御延和殿閱試¶
保甲六年正月乙巳二十九日御崇政殿閲殿侍七十人(燕遊所/肄習)¶
各歩射弓一石四斗又加射一石七斗與三班借職賜¶
<pb:KR3k0032_WYG_145-20b>¶
袍笏銀帶¶
　　　元豐教閱格　紹興内教　乾道射鐵簾¶
元豐二年九月壬辰内出教閲格行立歩射執弓發矢¶
運手舉足移歩及馬射馬上使蕃槍野戰格鬬歩用標¶
排皆有法凡千餘言使人人誦之其後中書密院請使¶
義勇保甲皆誦教法從之三年閏九月辛丑詔府界河¶
北河東陜西提舉保甲官各給内降教閱圖格一本¶
汴都賦連營百將帶甲萬伍控&KR0076;貫石動以千數其營¶
<pb:KR3k0032_WYG_145-21a>¶
則龍衛神勇飛山雄武奉節拱聖忠靖宣効吐渾¶
金吾擲颺萬勝浡海廣備雲騎武肅才能蹶張力¶
能挾輈投石超距索鐵伸鈎水執黿鼉陸拘貔貅¶
於是訓以鸛鵝魚麗之形殺敵擊刺之法　建炎¶
元年七月十四日尚書省奏振華軍教閲格法八¶
月六日詔御營使副大閱五軍士馬　紹興四年十一¶
月二十五日御内殿按閱神武中軍將校及効用一千¶
四百七人賞賚有差十一年二月二日謂輔臣曰武備¶
<pb:KR3k0032_WYG_145-21b>¶
不可弛欲親臨閱試十一月甲子即宮中閱試將士藝¶
精者錫賚自是歳以冬月行之號内教十八年十月十¶
日上曰内教藝極精挽强者又加百人　隆興元年二¶
月五日詔祖宗御便殿閱衞士葢以嚴宿衞練爪士以¶
備征討命管軍具訓練法以聞二年五月十七日幸教¶
場引三衙出戍四軍勞賜之以遇雨止　乾道三年三¶
月二十日宣殿前選鋒等軍馬軍九百騎入内射四月¶
九日宣馬軍五百八十二人車二十四兩入内教四年¶
<pb:KR3k0032_WYG_145-22a>¶
四月十三日九月七日亦如之十一月二日内中馬射¶
鐵盆五年正月二十九日選鋒等軍入内射(五月十八/日又射)¶
七年二月一日宣歩軍弓箭手於四月入内射鐵簾賞¶
賚有差四月十五日選鋒弓箭手入内射(八年三月十/二日凡三)¶
九年二月六日上曰前日内閱忠銳軍射藝可觀十八¶
日命左右軍弩手入内一百歩射鐵簾各六箭¶
　　　建炎大閱五軍¶
建炎元年八月癸亥命御營使副大閱五軍人馬自是¶
<pb:KR3k0032_WYG_145-22b>¶
執政皆有親兵　紹興四年三月壬申神武右軍都統¶
制張俊大閱將士上聞之賜俊白金萬兩錢三萬緡為¶
激賞之費¶
　　　乾道白石茅灘大閱　淳熙龍山大閲¶
乾道二年丙戌十一月二十四日甲子幸白石大閱時¶
大隂曀迨出郊風日開霽諸軍歡騰觀者山峙皇帝登¶
臺舉黄旗諸軍皆拜舉白旗三司馬軍首尾相接舉紅¶
旗向臺合圍舉黄旗射生兵獻獲上以衣裝整肅褒陳¶
<pb:KR3k0032_WYG_145-23a>¶
敏師律整嚴褒王琪有數將獨手運大刀數十觔錫賚¶
將士有差四年戊子十月十六日甲辰幸茅灘大閱前¶
一日於教塲東列幕宿營皇帝登臺舉黄旗諸軍呼拜¶
者三舉白旗變方陣為備敵之形舉黄旗變圓陣為自¶
環内固之形舉赤旗變銳陣諸軍魚貫斜列為衝敵之¶
形舉青旗變直陣上親御甲胄指授方畧六師歡呼犒¶
賞有加焉上謂王逵曰軍律整肅卿之力也六年庚寅¶
十二月三日戊申幸白石如四年之儀　淳熈四年丁¶
<pb:KR3k0032_WYG_145-23b>¶
酉十一月二日戊申幸茅灘大閱殿帥王友直舉旗五¶
陣畢(舉白旗變小方陣又變四頭八尾陣次變大方陣/次舉黄旗變圓陣次舉皂旗變曲陣舉青旗變直)¶
(陣緋旗/變銳陣)宣太子執政使相管軍宴飲侍從於御臺下賜¶
帛上皇於都亭驛設簾帷以觀邀上入幄中謝畢導駕¶
還内十二年乙巳(㑹要作十年/十一月甲辰)復大閱於龍山管軍舉¶
青旗變三直陣鼓音作分六行舉白旗聚為四陣舉緋¶
旗為二陣舉皂旗為一陣繼又散為六行復擊鼔變品¶
字作三陣(自乾道至淳熈凡五/大閱各射響箭三)慶元丙辰嘉泰壬戌兩¶
<pb:KR3k0032_WYG_145-24a>¶
幸龍山大閱如故事先是乾道四年十月四日令三司¶
袛備教塲殿前司相視龍王堂北江岸東茅灘可作教¶
場修築將壇馬歩軍先赴教場俟駕升臺升臺聽金鼔¶
畢變陣教閲前一日於赭山打圍射獐兎俟教陣¶
畢至御臺下進獻從之　淳熈十年幸龍山教塲¶
東西二百十二歩南北一百九十二歩用馬軍二¶
千四百人騎歩軍四萬五千五百三十六人十六¶
年幸候潮門外大教場東西三百五歩南北二百¶
<pb:KR3k0032_WYG_145-24b>¶
九十五歩用馬軍一萬二千四百人　孝宗大閱¶
於白石者二于茅灘者二于龍山者一凡大閱者¶
五¶
　　　淳熈選徳殿觀擊毬¶
興國五年三月有司定儀戊子㑹鞠于大明殿上獲多¶
筭己丑製擊毬五七言詩詔近臣屬和(見/上)淳化五年十¶
二月九日改打毬務為擊鞠院嘉祐三年三月五日乙¶
亥延和殿七年二月十一日己丑崇政殿觀教䮚軍士¶
<pb:KR3k0032_WYG_145-25a>¶
擊毬　淳熈四年九月九日命閤門稽太宗朝擊毬典¶
故參以今事具儀以進仍先習儀既而選定上之詔並¶
戎服十三日詔擊毬朋打御北門是日三少使相執政¶
已下各分朋侍立二十二日召羣臣入東華門選徳殿¶
觀擊毬上擊過毬門回馬御殿皇太子以下稱賀使相¶
執政升殿進酒羣臣皆賜酒饌¶
漢霍去病傳穿域蹋鞠史記正義徐廣云穿地為營域¶
按蹵鞠書有域說篇即今之打毬也黄帝所作戰國時¶
<pb:KR3k0032_WYG_145-25b>¶
程武士知其材力若講武　漢志兵技巧家蹵&KR2610;二十¶
五篇(&KR2610;以韋為之實以物蹵蹋之/以為戯陳力之事附於兵法)¶
孝宗當時平無事不忘武備蒐卒於白石閱藝於選徳¶
以進士習射以武舉從軍又命士卒射鐵簾勸以官賞¶
人人奮勵¶
　　　慶元嘉泰閱武¶
慶元二年(丙/辰)七月十七日上欲幸茅灘殿帥郭果等言¶
茅灘潮汐不時徒費脩治於是改幸大教塲(候潮門/外龍山)十¶
<pb:KR3k0032_WYG_145-26a>¶
月二十九日閱兵(按閱馬軍一千六百人/騎歩軍一萬八百人)嘉泰二年(壬/戌)¶
十二月二十日又幸教塲按閱諸軍¶
先王寓軍政於四時之田而戒衆庶脩戰法獨詳於仲¶
冬之大閱以鼓則王執路鼔以旗則王建太常以殺則¶
王下大綏凡簡徒選士王必親莅其間故閱以大言以¶
見軍禮之盛戎容之詳也春秋書大閱僅一見漢用五¶
膢之制唐行三驅之典僅見太初顯慶間　古者以言¶
不相聞故為金鼔視不相見故為旌旗所以一人之耳¶
<pb:KR3k0032_WYG_145-26b>¶
目耳目既一則勇者不得獨進怯者不得獨退勇怯並¶
用出生入死誰與我敵哉　龍翔鳥飛上下其勢行¶
陣整也霆激電&KR1405;歘忽若神車徒奮也萬鏃俱發¶
角射藝也六軍罷拜効嵩呼也　車攻簡徒載記¶
于雅講武類禡詩人頌之　士閑而鋭求欲鞭七¶
貫三示以薄懲而不可得　一旦與舜羽干周旄¶
鉞比視上林之射昆明之試驪山之講侈於名而實¶
不副者殆不可几席同語　天威肅臨踞虎指兕　萬¶
<pb:KR3k0032_WYG_145-27a>¶
目一弣萬馬齊耳　俞騎騁路指南司方出車檻¶
檻被練鏘鏘巾玉輅軺驌驦旂魚須常重光攝烏¶
號佩干將　擬比落而植表睎壘壁以結營　旂¶
旄茷茷鸞軛楚楚貝胄朱英犀甲粲組　祈羽飾¶
魚文旍被練革軒按轡五虬齊鞅屯左矩以啟行¶
擊右鍾而傳響御太一之玉堂授軍令於紫房藴¶
龍韜之妙算誓虎旅於戎場鋭金顔於庸蜀躪鐵騎¶
於漁陽曳紅旗之正正振䕫鼓之鏜鏜投石扛鼎超¶
<pb:KR3k0032_WYG_145-27b>¶
乘挾輈衝冠聳劔鐵盾銅矛九攻既決三略已周鳴¶
鐲振響風卷電收　登燕山而戮封豕臨翰海而斬¶
長鯨　貝胄雍弧之用犀渠闕鞏之殷　陛㦸百重¶
彤庭如砥扛鼎翹闗之雄落雕穿楊之技彯纓鳴劒¶
之鋭並効其能賞春罰秋風動營壘犀兕其威貙豻¶
其勇家輪超乘縵胡突鬢旄頭前驅黄屋徐動從以¶
横吹列響穿雲　斬牲禡野補卒蒐器風揮電旋萬¶
旅一指　劒躍長虹弓翻滿月　蛇陣翼張虎賁環帀¶
<pb:KR3k0032_WYG_145-28a>¶
　僄佼課才勁勇程氣　應變蛇擊蹈厲鷹&KR0045;聊七縱¶
於孟獲乃兩禽於卞莊　颯沓吳鈎參差夏箭　劒起¶
沉犀弓開伏石　總秦人之銳士兼荆尸之廣卒　雕¶
弓偃月行馬流星　國朝講武有殿教戰有池或幸¶
玉津園閱兵或御崇政殿觀射幸飛山營以習陳¶
幸北礟塲以校軍　聖人為弧矢取諸睽重門擊¶
柝取諸豫萃之象曰戒不虞坎之象曰習教事先¶
王寓兵於農習武以田其兼得諸此乎習之四時¶
<pb:KR3k0032_WYG_145-28b>¶
無不教棄民之患寓之廬井無久蓄不用之憂言¶
私其豵獻豜于公致禽之禮也悉率左右以燕天¶
子奉上之誠也彼茁者葭一發五豝愛物之仁也¶
國人畢作而老者優壯者獲禽而長者厚而弟逹乎¶
蒐狩矣振旅先長治兵先壯自王至庶人禮有等差自¶
牧伯至諸&KR0049;時有疏數而上下之分明矣田車既好則¶
狩于甫草選徒囂囂則苖于敖而險易之利盡矣鳥獸¶
孳尾則蒐五榖既殖則苖獮于既烝狩于畢時合圍掩¶
<pb:KR3k0032_WYG_145-29a>¶
羣在所不忍而對時育物之道得矣大有宜造小有¶
伯禱前有表貉後有饁獸社礿祊烝各順其時而成民¶
致力之義彰矣厥後快心從禽如詩人盧令之刺安意¶
僭禮如春秋蒐閱之書則周公之典壊矣　列八陣之¶
形申三令之語肅將帥嚴部伍頗牧受之以方畧韓彭¶
進之以旗鼓彼上林之馳射驪山之講武豈可同日而¶
語哉　車攻美宣羽獵箴漢　魏絳稱虞箴以諷晉相¶
如諫猛獸以戒漢　解圍三面殺不殄羣逐奔不過¶
<pb:KR3k0032_WYG_145-29b>¶
百歩縱綏不過三舍不合圍不掩羣不射宿不涸¶
澤　列卒滿澤罘罔彌山　掩兎轔鹿射麋脚麟¶
乗遺風射游騏　徒車所轥轢歩騎所蹂若窮極¶
倦&KR1224;　散毛族梏羽羣飛鋋電激流矢雨墜　華¶
葢承辰天畢前驅千乗雷動萬騎龍趍陳虎旅於¶
飛廉正壘壁於上蘭列卒清&KR0049;武士赫怒緹衣靺¶
鞈睢盱䟦扈　中黄之士育獲之儔　風毛雨血洒野¶
蔽天　駕雲龍之飛駟飾玉輅之繁纓垂宛虹之長綏¶
<pb:KR3k0032_WYG_145-30a>¶
抗招揺之華旍㨗忘歸之矢秉繁弱之弓　緣山置罝¶
彌野張罘批熊碎掌拉虎摧斑　臨金郊而講師　列¶
輕武整戎剛建雲麾啟雄芒駕紅陽之飛燕驂唐公之¶
驌驦　藪為毛林隰為丹薄　卷斾收鳶　虞人數獸¶
林衡計鮮論最犒勤息馬韜&KR0076;肴駟連鏕酒駕方軒千¶
鍾電釂萬騎星繁靡魚湏之撓旃曵明月之珠旗建¶
干將之雄㦸左烏號之雕弓右夏服之勁箭　羽旄&KR0045;¶
㽔雄㦸曜鋩貝胄象弭織文鳥章六軍圴服四騏龍驤¶
<pb:KR3k0032_WYG_145-30b>¶
　鷹瞵鶚視　䍐車飛&KR0045;武騎聿皇攙槍為闉明月為¶
候熒惑司命天弧發射　由基發射范氏施御&KR0076;不睼¶
禽轡不詭遇　江河為陸泰山為櫓車騎雷起殷天¶
動地　䝉鶡絝虎&KR1495;鹿㨗莵　緹衣金介武士¶
虞人萊野有植斯表羣吏弊旗有令斯鼔　迾卒結徒¶
示之以三驅之法開之以一面之網　風伯扶道雷公¶
挾輈　旛動　金光鏡野　武旗罥蜺　五營月合八¶
陣雲連　備法駕理秋御　燕犀冀馬之雄斬蛟絜鼋¶
<pb:KR3k0032_WYG_145-31a>¶
之勇　白羽日野朱旗霞山　網罟有制罻羅有時田¶
獵有候弋射有規不枉殺以戕其生不過用以存其類¶
　地祇衞蹕山靈捧靶　狩不奪於三時網惟留於一¶
面　里革斷罟西巴放麝　清風先戒屏翳收塵　戎¶
車方轂風回雲轉掉倚天之劒彎落月之弓羽旄&KR0045;兮¶
九天綘獵火烻兮千山紅　建䕫鼓勵武卒集赤羽兮¶
照日張烏號兮滿月　膏鋒染鍔　養由發箭竒肱飛¶
車　頓天網以掩之獵賢俊以御極　虞官獻秋獮之¶
<pb:KR3k0032_WYG_145-31b>¶
儀司馬奏梁騶之典　逢&KR0041;列階蚩尤並轂中石之箭¶
駐日之戈　商颷獵草電火驅霜　援戈揮日杖劒决¶
雲　一舉刳鯨空拳摶虎　雲羅四掩霜鋒交集　相¶
如壯上林之觀&KR0045;雄騁羽獵之辭系以隤墻填塹亂以¶
收罝解罘　駴鍾鳴鼓收旌弛斾　俯倚金較仰撫翠¶
葢　丹旗燿野　機不虛發中必飲羽　叩鉦數校舉¶
麾旌獲　飛黄奮銳賁石逞技　用民以訓軍旅示武¶
而威天下取物以祭宗廟示孝而順天下　蚩尤蹕路¶
<pb:KR3k0032_WYG_145-32a>¶
風弭雨停　乗輿啟行鸞鳴幽軋虎賁采騎飛象珥鶡¶
鍾鼓鏗鏘簫管嘈喝　平林滌藪張羅萬里盡其飛走¶
　魏氏發機養基撫&KR0076;慶忌孟賁蹈谷超巒頓熊扼虎¶
蹴豹摶貙氣有餘勢負衆而趍　獲車所載虞旗所厯¶
　網惟一面禽止三驅　下列缺於騰鞭起豐隆於驟¶
轂　林兵護野萬神啟路　元甲映野金鉦疊山鳳角¶
響而風生龍牙指而星集　掩月兎射天狼　箭麗六¶
麋弓驚九虎迹人所罕究猛氏所不觸　解圍頓網日¶
<pb:KR3k0032_WYG_145-32b>¶
宴天清　萬表星陳　乗驥子服魚文　鉦鼔疊山火¶
烈熛林　閱宣塲之儀觀莘墟之禮　挂斾天山封泥¶
函谷　神旂電舒威弧雨發¶
　¶
　¶
　¶
　¶
　玉海卷一百四十五¶
