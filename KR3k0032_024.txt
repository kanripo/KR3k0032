#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷二十四
#+PROPERTY: JUAN 卷二十四
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷二十四
<pb:KR3k0032_WYG_024-1a>¶
欽定四庫全書¶
　玉海卷二十四¶
　　　　　　　　　　　　宋　王應麟　撰¶
　地理¶
　　泉井¶
　玉井四星在參左東南四星曰軍井易以巽木入乎¶
　坎水之下而上出其水故為井曰木上有水井君子¶
　以勞民勸相以君養民使民相養皆取井養之義¶
<pb:KR3k0032_WYG_024-1b>¶
　　　神農九井　社¶
漢郡國志南陽郡隨縣注盛&KR0042;之荆州記曰隨縣北有¶
厲鄉村重山有一穴相傳云神農所生又有周回一頃¶
二十畆地外有兩重塹中有九井神農既育九井自穿¶
每汲一井則衆井水動即以此地為神農社嵗祀之(水/經)¶
(注/同)　史記索隱淮陽有神農井　帝王世紀神農起列¶
山為列山氏今隨厲山是也　國史志潞州長子縣有¶
神農井¶
<pb:KR3k0032_WYG_024-2a>¶
　　　黄帝井　益井¶
易井卦釋文周書云黄帝穿井世本云化益作井宋衷¶
云伯益也堯臣　淮南子本經訓伯益作井而龍登元¶
雲神棲崑崙能愈多徳愈薄矣注伯益佐舜初作井(郭/璞)¶
(井賦曰益作/井龍登天)¶
　　　黄帝泉¶
史記正義阪泉今名黄帝泉在媯州懐戎縣東五十六¶
里出五里至涿鹿東北與涿水合晉太康地理志云涿¶
<pb:KR3k0032_WYG_024-2b>¶
鹿城東一里有阪泉上有黄帝祠¶
　　　堯井¶
論衡&KR0019;言伯益作井龍登元雲神棲崑崙神農敎民耕¶
耨耕土以為田鑿地以為井堯時五十之民擊壤於塗¶
觀者曰大哉堯之徳也擊壤者曰吾日出而作日入而¶
息鑿井而飲耕田而食堯何等力堯時已有井矣　郡¶
國志注堯井在汜水東十五里¶
　　　舜井¶
<pb:KR3k0032_WYG_024-3a>¶
郡國志濮州姚墟有二井是舜井也　水經濼水注山¶
上有舜祠山下有大穴謂之舜井抑亦茅山禹井之比¶
矣¶
　　　舜甘泉¶
水經注中山記曰郭東有舜氏之甘泉有舜及二妃祠¶
　　　禹井¶
漢地理志山隂縣㑹稽山在南上有禹井(後志注郭璞/云有禹井)¶
　　　周軍井¶
<pb:KR3k0032_WYG_024-3b>¶
周禮挈壺氏以令軍井注鄭司農云為軍穿井井成挈¶
壺懸其上以表井¶
　　　管仲井¶
左傳莊三十二年春城小穀為管仲也注小穀齊邑濟¶
北穀城縣城中有管仲井¶
　　　漢浮沮井¶
武紀元鼎六年秋遣浮沮將軍公孫賀出九原注臣瓉¶
曰浮沮井名在匈奴中去九原二千里見漢輿地圖¶
<pb:KR3k0032_WYG_024-4a>¶
匈奴&KR0019;漢已滅兩越遣故太僕公孫賀將萬五千騎出¶
九原二千餘里至浮苴井不見匈奴一人而還¶
　　　漢温泉　唐温湯　温泉銘　浪井¶
漢武故事驪山湯初始皇砌石起宇武帝加修飾焉¶
張衡溫泉賦余適驪山觀温泉浴神井温泉汩焉以流¶
穢兮蠲除苛慝服中正兮　張衡東京賦温液湯泉薛¶
綜注在河南梁縣界　左思魏都賦温泉毖涌而自浪¶
華清蕩邪而難老注温水在廣平都易縣　潘岳西征¶
<pb:KR3k0032_WYG_024-4b>¶
賦南有湯井温谷注雍州圖曰温湯在新豐温泉在藍¶
田縣界　王廙洛都賦雞頭温水魯陽神泉　周庾信¶
温湯碑序其色變者流為五雲之漿其味美者結為三¶
危之露豈獨醴泉清疾聞於漢武之朝神水蠲疴在乎¶
咸康之世　周王褒溫湯銘挺此温谷驪丘之隂白礬¶
上徹丹沙下沉華清駐老飛流瑩心¶
唐貞觀四年二月己亥幸温湯二十二年正月戊戌幸¶
癸卯御製温湯碑示羣臣　開元十六年三月京兆三¶
<pb:KR3k0032_WYG_024-5a>¶
原浪井出十九年六月辛未有浪井出於邛州龍興觀¶
之平地五色彪炳二十一年五月丁卯蘭州有浪井出¶
及醴泉湧　金石録溫泉銘唐太宗御製并行書　張¶
説有温泉箴　文選雪賦注盛&KR0042;之荆州記曰南陽郡¶
城北有紫山東有一水冬夏常温因名湯谷水經注曰¶
曲阿季子廟前井及潭常沸名曰沸井沸潭　宋志浪¶
井不鑿自成王者清靜則應¶
　　　漢鹽井　火井¶
<pb:KR3k0032_WYG_024-5b>¶
貨殖&KR0019;蜀多鹽井羅裒以鹽井富　左思蜀都賦火井¶
沈熒於幽泉髙爓飛煽於天垂(蜀郡有火井在臨/邛縣西南鹽井也)家有¶
鹽泉之井(臨邛漢安皆有鹽井充國縣有鹽井/數十揚雄蜀都賦西有鹽泉鐡冶)　郊祀¶
志宣帝祠火井於鴻門注地理志西河鴻門縣有火井¶
祠(火從/地出)　初學記載異説臨邛有火井漢室之盛則赫¶
熾桓靈際浸微諸葛孔明一窺而更盛¶
　　　漢金泉¶
地理志酒泉郡注師古曰舊俗傳云城下有金泉味如¶
<pb:KR3k0032_WYG_024-6a>¶
酒(應劭漢官儀曰酒泉/城下有金泉味如酒)¶
　　　漢鞠水　龍泉¶
地理志&KR0042;農郡析縣黄水出黄谷鞠水出析谷俱東至¶
酈入湍水師古曰即今所謂菊潭也　南海郡龍川縣¶
注師古曰裴氏廣州記云有龍穿地而出即穴流泉因¶
以為號　國史鄧州南陽有菊水¶
　　　賈誼井¶
水經注湘州賈誼宅地中有一井是誼所鑿極小而深¶
<pb:KR3k0032_WYG_024-6b>¶
　　　漢疏勒城井　貳師泉¶
耿恭&KR0019;永平十七年冬騎都尉劉張出擊車師請恭為¶
司馬與奉車都尉竇固及從弟駙馬都尉秉破降之始¶
置西域都䕶戊己校尉乃以恭為戊校尉屯後王部金¶
蒲城謁者關寵為己校尉屯前王柳中城屯各置數百¶
人明年三月單于遣左鹿蠡王二萬騎擊車師遂破殺¶
後王安得而攻金蒲城後解去恭以疏勒旁有澗水五¶
月乃引兵據之七月匈奴復來攻恭恭募先登數千人¶
<pb:KR3k0032_WYG_024-7a>¶
直馳胡騎散走匈奴遂於城下擁絶澗水恭於城中穿¶
井十五丈不得水吏士渇乏至笮馬糞汁而飲之恭仰¶
嘆曰昔貳師將軍㧞佩刀刺山飛泉湧出今漢徳神明¶
豈有窮哉乃整衣服向井再拜為吏士禱有頃水泉湧¶
出衆皆稱萬嵗乃令吏士揚水以示虜虜出不意以為¶
神明遂引去　唐李嗣業&KR0019;為疏勒鎮使漢耿恭故井¶
乆涸禱已泉復出識者以為至誠所感¶
　　　魏墨井¶
<pb:KR3k0032_WYG_024-7b>¶
左思魏都賦墨井鹽池&KR0007;滋素液注鄴西髙陵西伯陽¶
城西有石墨井井深八丈¶
　　　唐氷井¶
百官志司農屬官上林令掌苑囿園池季冬藏氷千&KR1317;¶
先立春三日納之氷井以黑牡秬黍祭司寒啟氷亦如¶
之　㑹要貞元元年十二月九日敕立春日内外兩井¶
納氷二千五百段每段長三尺厚一尺五寸令府縣澄¶
潔供進　西晉庾儵有氷井賦¶
<pb:KR3k0032_WYG_024-8a>¶
　　　唐亳州九井¶
五行志開元二十九年亳州老子祠九井涸復湧(劉義/慶幽)¶
(明録曰襄邑縣南瀬/鄉老子廟中有九井)　開元二十九年正月亳州刺史¶
鄭愿奏混元廟中之井涌氣成雲五色相映三月己丑¶
亳州奏老君廟九井先涸自奉詔増修觀宇九泉皆涌¶
枯木復榮　括地志苦縣在亳州谷陽縣界有老子宅¶
及廟廟中有九井尚存(在今真/源縣)　漢郡國志陳國苦有¶
賴鄉注伏滔北征記曰有老子廟廟中有九井水相通¶
<pb:KR3k0032_WYG_024-8b>¶
古史考曰有曲仁里老子里也¶
　　　唐安寧鹽井¶
南詔傳安寧城有五鹽井&KR0007;宗詔特進何履光以兵定¶
南詔取安寧城及井復立馬援銅柱乃還¶
　　　唐醴泉¶
地理志涼州天寳縣本畨禾天寳三載以山出醴¶
泉更名(三月丙子武威郡/上言見祥瑞類)　　貞觀六年醴泉出丹¶
霄殿西七年二月出緜州香溪十一年九月醴泉¶
<pb:KR3k0032_WYG_024-9a>¶
出¶
　　　唐甘井　毛公井　韓公井¶
地理志滄州清池有甘井開元二十年令毛某母老¶
苦水鹹無以養縣舍穿地泉湧而甘民謂之毛公井¶
韓朝宗&KR0019;開元二十二年初置十道採訪使朝宗以襄¶
州刺史兼山南東道襄州南楚故城有昭王井傳言汲¶
者死人雖暍困不敢視朝宗移書諭神自是飲者亡恙¶
人號韓公井　宋祁作韓公井賦　裴識&KR0019;帥靈武地¶
<pb:KR3k0032_WYG_024-9b>¶
斥鹵無井識誓神而鑿之果得泉¶
　　　唐甘泉　鸊鵜泉¶
地理志澤州髙平有&KR0644;水一曰丹水貞元元年令明濟¶
引入城號甘泉有省寃谷本殺谷&KR0007;宗幸潞州過之更¶
名豐州西受降城北三百里有鸊鵜泉¶
　　　唐應聖泉¶
楊朝晟&KR0019;貞元九年為邠寧節度十三年春請城方渠¶
合道木波以遏吐蕃路詔問須兵幾何報部兵可辦帝¶
<pb:KR3k0032_WYG_024-10a>¶
問前日城五原興師七萬今何易耶對曰鹽州之役虜¶
先知之今薄戎而城虜料王師不十萬勢難輕入若發¶
部兵三日至塞下未三旬畢城積芻聚粮留卒守之冦¶
至不能㧞萊野剪夷虜旦夕走屯方萬全䇿也帝納其¶
䇿師次方渠水乏有青蛇降險下走視其跡水從而流¶
朝晟築防環之遂為停淵士飲仰足圖其事以聞詔置¶
祠命泉曰應聖已城(三月/成)吐蕃悉衆至度不能害乃引去¶
開地三百里¶
<pb:KR3k0032_WYG_024-10b>¶
　　　唐六井¶
白居易&KR0019;長慶二年為杭州刺史始築隄捍錢塘湖鍾¶
洩井水溉田千頃復浚李泌六井民頼其汲　六井(李/泌)¶
(作/)相國井西井金牛池方井白&KR0027;池小方井白樂天治¶
湖浚井刻石湖上本朝嘉祐中沈文通於六井之南為¶
南井熙寧六年春陳襄修六井元祐五年四月蘇軾復¶
治六井與沈公井改作瓦筒又創為二井¶
　　　唐上善泉¶
<pb:KR3k0032_WYG_024-11a>¶
地理志坊州中部州郭無水東北七里有上善泉開成¶
二年刺史張怡架水入城以紓逺汲四年刺史崔駢復¶
増修之民獲其利後思之為立祠¶
　　　唐宜春泉¶
地理志袁州宜春有宜春泉醖酒入貢¶
　　　祥符廣孝泉　舜井　(賛/)　(記/)¶
祥符四年二月祠后土甲子車駕次河中府幸舜廟(通/典)¶
(媯汭水今有/舜廟在焉)觀舜井其二井南北相連可秉炬入蓋史¶
<pb:KR3k0032_WYG_024-11b>¶
所謂匿空旁出者公府中泉脉皆鹹此水獨甘釀酒尤¶
佳俗傳有疾者飲之或愈詔賜名廣孝泉令本府修飾¶
墻垣帝作賛紀之又令王欽若撰記於側改舜泉坊為¶
廣孝坊五月庚子詔於舜井側建廟又唐廣明中王重¶
榮敗趙璋李誓衆於市樓以克復為名上曰此一時之¶
事不若因舜都舊名為號丁卯遂改榜曰薰風樓命陳¶
堯叟為記¶
　　　雍熙潤徳泉圖¶
<pb:KR3k0032_WYG_024-12a>¶
雍熙二年五月癸酉鳯翔府言岐山縣周公廟有泉忽¶
涌出耆舊相&KR0019;時平則流世亂則竭唐安史之亂泉竭¶
至大中年復流號潤徳泉自後又涸今忽湧清澄甘潔¶
甚異於常因圖之以進廟在岐山西北七八里後百步¶
晏殊為賛曰隱顯以時靈符孔彰　東坡集云廟在岐¶
山西北七八里廟後百許步有泉依山湧洌異常國史¶
所謂潤徳泉詩云翠鳯舊依山硉兀清泉長與世窮通¶
周書大聚云闢關修道五里有郊十里有井二十里有¶
<pb:KR3k0032_WYG_024-12b>¶
舍　詩正義應劭風俗通云古者二十畝為一井因為市¶
交易故稱市井　　易注井以清潔不變更為義鄭¶
云井法也(井居其/所而遷)　　穿重象之十仭剙玉甃之百¶
節營之不日既汲既渫潜流炤炤寒泉洌洌(江逌/井賦)¶
　鑿井之義濟人為徳名著乎東宿之躔象見乎¶
河圖之畫¶
　　道涂¶
　匠人營國經涂九軌環涂七軌野涂五軌環涂以為¶
<pb:KR3k0032_WYG_024-13a>¶
　諸侯經涂野涂以為都經涂¶
　　　堯康衢¶
列子堯微服遊於康衢(康荘/之衢)聞兒童謡曰立我蒸民莫¶
匪爾極不識不知順帝之則¶
　　　禹九道¶
史記紀禹開九州通九道陂九澤度九山正義通逹九¶
州之道路　左傳禹經啟九道¶
　　　周五涂¶
<pb:KR3k0032_WYG_024-13b>¶
夏官司險設國之五溝五涂而植之林以為阻固皆有¶
守禁以逹其道路注五涂徑畛涂道路也(又見/遂人)　量人¶
書天下之涂數而藏之注謂支湊之逺近　候人掌其¶
方之道治　合方氏掌逹天下之道路　秋官野廬氏¶
掌逹國道路至於四畿　左傳曰晉為盟主司空以時¶
平易道路¶
　　　漢棧道¶
髙紀元年夏四月張良至襃中因説漢王燒絶棧道以¶
<pb:KR3k0032_WYG_024-14a>¶
備諸侯盗兵亦視項羽無東意注棧即閣也今謂之閣¶
道(張良傳云漢王之國良送至褒中遣良歸韓良因説/漢王燒絶棧道示天下無還心以固項王意迺使良)¶
(還行燒/絶棧道)　淮南王曰人言絶成臯之道天下不通　趙¶
充國奏繕鄉亭浚溝渠治湟陿以西道橋七十所令可¶
至鮮水左右　唐歐陽詹有棧道銘¶
　　　漢甬道¶
髙紀二年五月漢王屯滎陽築甬道屬河以取敖倉粟¶
(應劭曰恐敵鈔輜重/故築垣墻如街巷也)三年十二月項羽數侵奪漢甬道¶
<pb:KR3k0032_WYG_024-14b>¶
漢軍乏食五年五月上曰給餉餽不絶糧道吾不如蕭¶
何¶
　　　漢回中道¶
武紀元封四年冬十月行幸雍祠五畤通回中道遂北¶
出蕭關注應劭曰回中在安定髙平有險阻三輔黄圖¶
回中宫在汧　元封六年冬太初四年冬天漢二年春¶
幸回中　後郡國志右扶風汧有囘城名囘中來歙開道¶
處¶
<pb:KR3k0032_WYG_024-15a>¶
　　　漢靈山道¶
司馬相如&KR0019;畧定西南夷通靈山道橋孫水注張揖曰¶
鑿開靈山道置靈道縣¶
　　　漢馳道¶
成紀上嘗急召太子出龍樓門不敢絶馳道(應劭曰馳/道天子所)¶
(行道也若/今之中道)乃著令令太子得絶馳道　平紀元始元年¶
六月罷三輔馳道　列傳周勃從髙祖擊燕所將卒當¶
馳道為多注師古曰當髙祖所行之前　江充逢館陶¶
<pb:KR3k0032_WYG_024-15b>¶
長公主行馳道中呵問之後從上甘泉逢太子家使乘¶
車馬行馳道中充以屬吏注如淳曰令乙騎乘車馬行¶
馳道中已論者沒入車馬被具　賈山曰秦馳道之麗¶
道廣五十步三丈而樹厚築其外隱以金椎樹以青松¶
(秦皇二十八/年治馳道)　王訢守右扶風武帝過扶風宫館馳道¶
修治供張辦　鮑宣為司&KR0032;丞相孔光四時行園陵官¶
屬以令行馳道中宣没入其車馬注如淳曰令諸使有¶
制得行馳道中者行旁道無得行中央三丈　翟方進¶
<pb:KR3k0032_WYG_024-16a>¶
從上甘泉行馳道中司&KR0032;校尉陳慶効奏沒入車馬¶
黄覇守京兆尹坐發民治馳道不先以聞(循/吏)　史平凖¶
書既得寳鼎立后土太一祠公卿議封禪事而天下郡¶
國皆豫治道橋繕故宫及當馳道縣縣治官儲設¶
供具而望以待幸　　毛詩&KR0019;年不順成馳道不修¶
　文選注君必乘車馬故以馳名　　　陸機洛陽¶
記宫門及城中大道皆分作三中央御道兩邊築¶
土牆髙四尺餘外分之唯公卿尚書章服道從中¶
<pb:KR3k0032_WYG_024-16b>¶
道凡人皆行左右左入右出夾道種榆槐　　　劉盆¶
子&KR0019;鄧禹夜戰槀街中注三輔舊事曰長安城中¶
有槀街¶
　　　漢飛狐道¶
王霸&KR0019;建武十三年盧芳與匈奴烏桓連兵冦盜詔覇¶
將弛刑徒六千餘人與杜茂治飛狐道堆布土石築起¶
亭障自代至平城三百餘里又陳委輸可從温水漕以¶
省陸轉輸之勞事皆施行注飛狐道在今蔚州飛狐縣¶
<pb:KR3k0032_WYG_024-17a>¶
北通媯州懐戎縣即古飛狐口也　前酈食其&KR0019;距飛¶
狐之口注臣瓉曰在代郡西南　唐地理志雲州雲中¶
有隂山道青陂道皆出兵路¶
　　　漢橋道¶
鄭&KR0042;傳建初八年為大司農舊交趾七郡貢獻轉運皆¶
從東冶汎海而至風波艱阻沉溺相系&KR0042;奏開零陵桂¶
陽嶠道至今為常路¶
建武十七年馬援南擊交趾縁海而進隨山刋道千餘¶
<pb:KR3k0032_WYG_024-17b>¶
里十八年春軍至浪泊上¶
　　　漢子午道(又見/下)¶
王莽&KR0019;元始五年秋通子午道從杜陵直絶南山徑漢¶
中注師古曰子北方午南方言通南北道相當今京城¶
直南山有谷通梁漢道者名子午谷又宜州西界慶州¶
東界有山名子午嶺此則北山者是子南山者是午共¶
為子午道　元和志子午關在長安縣南百里¶
　　　漢褒斜道(詳見/漕運)¶
<pb:KR3k0032_WYG_024-18a>¶
順紀延光四年即位十一月乙亥詔益州刺史罷子午¶
道通褒斜路注子午道平帝時通三秦記子午長安正¶
南山名褒斜漢中谷名南曰褒北曰斜　三國志魏延¶
曰直從褒中出循秦嶺而東當子午而北不過十日可¶
到長安(諸葛孔明揚聲/由斜谷道取郿)　括地志褒谷在梁州褒城北五¶
十里斜水源出褒城西北九十八里　水經注褒水東¶
南歴小石門穿山通道六丈有餘刻石言漢永平中司¶
&KR0032;校尉楊厥所開建和二年王升瑑石頌徳蓋因石牛¶
<pb:KR3k0032_WYG_024-18b>¶
道而廣之¶
　　　唐斜谷道¶
封敖&KR0019;歴平盧興元節度使初鄭涯開新路水壊其棧¶
敖更治斜谷道行者告便¶
　　　唐參天至尊道¶
通鑑貞觀二十一年春正月丙申(㑹要/九日)以鐡勒回紇等¶
十三部内附置六部督府(瀚海金微燕然/幽陵&KR0027;林盧山)七州(臯蘭髙/闕鷄鹿)¶
(鷄田榆溪/蹛林窴顔)各以酋長為都督刺史各賜金帛錦袍(㑹要/云給)¶
<pb:KR3k0032_WYG_024-19a>¶
(元金魚黄金為/字以為符信)及還上御天成殿宴設十部樂遣之諸¶
酋長奏稱臣等既為唐民徃來天至尊所如詣父母請¶
於回紇以南突厥以北開一道謂之參天可汗道置六¶
十八驛各有馬及酒肉以供過使嵗貢貂皮充租賦(㑹/要)¶
(置郵驛總六十八所以通/北荒號為參天可汗道)四月丙寅置燕然都䕶府統¶
六都督七州以李素立為之　回紇&KR0019;吐迷度入朝云¶
云渠領共言請於回紇突厥部治大涂號參天至尊道¶
世為唐臣乃詔磧南鸊鵜泉之陽置過郵六十八所具¶
<pb:KR3k0032_WYG_024-19b>¶
羣馬湩肉待使客嵗納貂皮為賦拜吐迷度瀚海都督¶
(問對及舊紀並云/置驛六十六所)¶
　　　唐山西運道　開砥柱漕路¶
見漕運類　通鑑陜州水陸運使李泌奏自集津至三¶
門鑿山開車道十八里以避砥柱之險貞元二年二月¶
道成¶
　　　唐西極道¶
見門闕類¶
<pb:KR3k0032_WYG_024-20a>¶
　　　唐大庾嶺新路¶
地理志韶州始興有大庾嶺新路開元十七年詔張九¶
齡開¶
　　　唐駱谷路¶
地理志洋州興道有駱谷路南口曰儻谷北口曰駱谷¶
真符本華陽天寳八載開清水谷路復置因鑿山得玉¶
冊更名¶
　　關塞¶
<pb:KR3k0032_WYG_024-20b>¶
　兩河天闕其星為天關周禮司關掌國貨之節以聨¶
　門市五伯時諸大侯國皆有之楚有昭關魯有六關¶
　趙有井陘髙陽關魏有漳關秦有榆中臨晉嶢武二¶
　關關之大小不同其藩塞岨隘捍禦邦域則一也然¶
　長世字甿者以道徳為藩不以襲險為屏¶
　　　周司關　關尹　節&KR0019;¶
周禮司關上士二人中士四人每關下士二人(關界上/之門)¶
掌國貨之節以聯門市司貨賄之出入者掌其治禁與¶
<pb:KR3k0032_WYG_024-21a>¶
其征㕓(關下亦有/邸客舍)凡所達貨賄者則以節&KR0019;出之(&KR0019;如/今移)¶
(所過/文書)凡四方之賔客敂關則為之告有外内之送令則¶
以節&KR0019;出内之(鄭司農説周之秩官有之曰敵國/賔至關尹以告行理以節逆之)掌節¶
門關用符節(門關司門/司關也)　史記尹喜為關令　孟子古¶
之為關將以禦暴¶
　　　周十二關¶
司關疏司關總檢校十二關所司在國内下云每關下¶
士二人者自在關門開閉王畿千里王城在中面有五¶
<pb:KR3k0032_WYG_024-21b>¶
百里界首面置三關則亦十二關故云關界上門也¶
遺人疏門關之委積門謂十二國門關謂十二關門出¶
入皆有税　野廬氏注轚互者車有轘轅坻閣舟有砥¶
柱之屬　記玉藻注殷則關譏而不征疏王制是殷禮¶
　　　魯六關¶
左傳臧文仲廢六關(三不/仁)注塞關陽關之屬凡六　鹿¶
門之關　齊偪介之關暴征其私　使有司毁關去禁¶
　郭關　鹽鐡論諸侯之有關梁自戰國始¶
<pb:KR3k0032_WYG_024-22a>¶
　　　楚扜關(武關/昭關)¶
楚世家肅王四年(周安王二/十五年)蜀伐楚取兹方楚為扜關¶
以距之(李熊説公孫述曰東守巴郡距扜關之口郡國/志巴郡魚復縣有扜關華陽國志曰巴楚相攻)¶
(伐故置江關陽關括地志陽關今涪州扜關今峽州巴/山縣界江關今䕫州魚復縣南二十里江南岸白帝城)¶
懐王二十年齊遺楚王書曰王取武關蜀漢之地則楚¶
之强百萬也(武關在商州東一百/八十里商洛縣界)頃襄王元年秦發兵¶
出武關攻楚　張儀&KR0019;説楚曰云云舫船載卒下水而¶
浮一日行三百餘里不至十日而距扜關　伍子胥&KR0019;¶
<pb:KR3k0032_WYG_024-22b>¶
奔吳到昭關(關在西江乃/吳楚之竟)　戰國策蘇秦説趙曰(史記/作蘇)¶
(厲/)沙丘至距鹿三百里距於扜關(趙陸道之關/楚水道之關)　鹽鐡¶
論楚自巫山起方城屬巫黔中設扜關以距秦　水經¶
江水自關東逕弱關捍關注捍關廪君浮夷水所置也¶
弱關在建平秭歸界昔巴楚數相攻伐藉險置關以相¶
防捍　輿地廣記古捍關楚肅王所作以拒巴蜀　公¶
孫述&KR0019;使將軍侯丹開白水關(在漢陽/西縣)北守南鄭任滿下¶
江州東據扜關遣田戎任滿出江關下臨沮夷陵間¶
<pb:KR3k0032_WYG_024-23a>¶
岑彭&KR0019;彭自率臧宮劉歆長驅入江關¶
　　　魏蒲坂關¶
水經注竹書紀年魏襄王七年秦王來見于蒲坂關¶
　　　秦函谷關　武關(詳見/下)¶
史記蘇秦約從山東六國共攻秦楚懐王為從長至函¶
谷關秦出兵擊六國六國兵皆引而歸　張儀曰秦兵¶
不敢出函谷關十五年　蘇秦曰東有殽函之固　范¶
雎曰北有甘泉谷口南帶涇渭右隴蜀左關坂　楚懐¶
<pb:KR3k0032_WYG_024-23b>¶
王入武關秦伏兵絶其後　秦韓之地形相錯如繡¶
周文收兵至關　水經注丹水自商縣東南流注歴少¶
習出武關秦之南關也通南陽郡左&KR0019;少習京相璠曰¶
楚通上洛阨道也　荀子秦有松栢之塞¶
　　　秦四塞¶
蘇秦&KR0019;秦四塞之國也　正義東有黄河有函谷蒲津龍¶
門合河等關南山及武關嶢關西有大隴山及隴山關¶
大震烏蘭等關北有黄河南塞是四塞之國被山帶渭¶
<pb:KR3k0032_WYG_024-24a>¶
　婁敬&KR0019;秦地被山帶河四塞以為固¶
　　　漢武關　嶢關　臨晉關　邊關　靈關　天¶
　　　井關　美陽關　常山關　江關　居庸關¶
　　　五原關¶
髙紀秦三年八月沛公攻武關(注應劭曰武關秦南關/道南陽文□曰在析西)¶
(百七十里洛史記正義括地志曰故武關/在商州商  縣東九十里春秋時少習)九月子嬰遣¶
將將兵拒嶢關(注應劭曰嶢山之關李竒曰在上洛北/藍田南武關之西  括地志藍田關在)¶
(雍州藍田縣東南九十里即秦嶢關/也杜篤論都賦關函守嶢山東道窮)沛公引兵繞嶢關¶
<pb:KR3k0032_WYG_024-24b>¶
擊秦軍元年九月漢王遣將軍薛歐王吸出武關三年¶
五月轅生説漢王曰願君王出武關　武紀大初四年¶
冬徙&KR0042;農都尉治武關税出入者以給關吏卒食　成¶
紀陽朔二年秋關東大水流民欲入函谷天井壺口五¶
原關者勿苛留(注應劭曰天井在上黨髙都/壺口在壺關五原在代郡)　功臣表周¶
勃守嶢關　列傳張良南攻下宛西入武關沛公欲以¶
二萬人擊秦嶢關下軍良曰不如因其解擊之　周勃¶
從沛公破武關嶢關(太康地理志武關當冠軍/縣西嶢關在武關之西)東守嶢¶
<pb:KR3k0032_WYG_024-25a>¶
關擊項籍　樊噲攻武關至霸上　灌嬰定南陽郡西¶
入武關從東出臨晉關擊降殷王(史記正義臨晉關即/蒲津關也在臨晉縣)¶
(今在/同州)　曹參從西攻武關嶢關取之以中尉從出臨晉¶
關至河内　韓信為大將謂漢王曰大王之入武關秋¶
毫亡所害進兵擊魏魏盛兵蒲坂塞臨晉信益為疑兵¶
陳船欲度臨晉　酈商别將攻旬關(注師古曰漢中旬/水上之關也今在)¶
(洵陽/縣)西定漢中　酈食其曰願急復進兵收取滎陽據¶
敖庾之粟塞成臯之險杜太行之道距飛狐之口(注代/郡西)¶
<pb:KR3k0032_WYG_024-25b>¶
(南/)守白馬之津以示諸侯形制之勢　晁錯對䇿通關¶
去塞不孽諸侯(通關梁/一逺近)　吳王濞臣田祿伯曰願得五¶
萬人入武關　周亞夫為太尉東擊吳楚至霸上趙涉¶
説亞夫曰將軍何不從此右去走藍田出武關抵雒陽¶
　伍被為淮南中郎云云王曰今我先要成臯之口下¶
潁川兵塞轘轅伊闕之道(史記正義轘轅故關在河南/緱氏南四十里伊闕故關在)¶
(河南縣南/十九里)發南陽兵守武關河南太守獨有雒陽耳然¶
此北尚有臨晉關河東上黨與河内趙國界者通谷數¶
<pb:KR3k0032_WYG_024-26a>¶
行　汲黯曰愚民市買長安中而文吏繩以為闌出財¶
物如邊關(注應劭曰律胡市吏民不得持兵噐/及錢出關臣瓉曰無符&KR0019;出入為闌)　司馬¶
相如使畧定西南夷邛筰冉駹斯榆之君皆請為臣妾¶
除邊關邊關益斥西至沫若水(二水/名)南至牂柯為徼(徼/謂)¶
(以木石/水為界)通靈山道橋孫水(出臺/登縣)以通邛筰還報天子大¶
説難蜀父老曰乃關沫若徼牂柯鏤靈山(史記正義鑿/靈山通以關)¶
(也兵唐志雅州靈山有靈關又有靈關/鎮    蜀都賦靈關為門玉壘為宇)　賈捐之曰武¶
帝北郤匈奴萬里更起營塞　匈奴孝文即位(與通/關市)十¶
<pb:KR3k0032_WYG_024-26b>¶
四年匈奴入朝那蕭關(史記十四年冬攻朝那塞括地/志塞即蕭關今名隴山關在原)¶
(州百泉/縣西)景帝復通關市孝武元封元年天子勒兵見武¶
節是時西置酒泉隔絶胡與羌通之路西通月氏大夏¶
以翁主妻烏孫分匈奴西方之援又北益廣田至&KR0365;雷¶
為塞匈奴不敢以為言(注服䖍曰&KR0365;雷/地在烏孫北)　西南夷莊蹻¶
王滇漢興皆棄此國而關蜀故徼(注師古曰西南之/徼猶北方塞也)¶
南粤王趙佗移檄告横浦陽山湟谿關(秦/時)髙后時有司¶
請禁粤關市鐡噐武帝時上書請比内諸侯三嵗壹朝¶
<pb:KR3k0032_WYG_024-27a>¶
除邊關天子許之　西域武帝詔曰今邊塞未正闌出¶
不禁　地理志&KR0042;農郡陸渾有關上黨郡有上黨關壺¶
口關石研關天井關漢中郡長利有鄖關越巂郡靈關¶
道(水經注靈道縣一名靈/關道漢制夷狄曰道)牂柯郡有柱蒲關進桑有關¶
敦煌郡龍勒有陽關玉門關西河郡増山有道西出&KR0365;¶
雷塞(&KR0365;音州/縣之縣)朔方郡窳渾有道西北出雞鹿塞代郡有¶
五原關常山關上谷郡居庸有關欎林郡雍雞有關蒼¶
梧郡有離水關謝沐縣有關荔浦有荔平關合浦郡合¶
<pb:KR3k0032_WYG_024-27b>¶
浦有關九真郡有界關宛西通武關　光武紀建武十¶
五年二月徙鴈門代郡上谷民置常山關(代/郡)居庸關(上/谷)¶
以東(徙吏人六萬餘口是時/率馬成馬武北擊匈奴)　章紀元和二年三月乙¶
未幸河東北登太行山至天井關(注在今澤州/晉城縣南)　後&KR0019;¶
鄧禹建武元年正月自箕關將入河東(箕關在今/王屋東)　馮¶
異北攻天井關㧞上黨兩城(注天井關在/太行山下)異遣鄧曄于¶
康擊延岑岑自武關走南陽　樊崇逄安自武關徐宣¶
等從陸渾關兩道俱入(注武關在今商州上洛縣東河/圖括地象曰武關山為地門上)¶
<pb:KR3k0032_WYG_024-28a>¶
(為天齊星陸渾縣有關/在今洛州伊開縣西南)　吳漢率岑彭等伐公孫述岑¶
彭破荆門長驅入江關(舊在赤甲城後移在江南岸對/白帝城故基在今魚復縣南)¶
　王梁為野王令北守天井關為中郎將北守箕關¶
張禹祖父况光武以為常山關長(注關縣屬常山郡今/定州行唐縣西北有)¶
(故關/邑城)　梁慬永初二年春羌冦三輔擊之轉戰武功美¶
陽關(注美陽故城在武功縣/北七里於其所置關)　袁尚敗髙幹復舉兵守¶
壺口關(注潞州上黨縣有壺山/口因其險面置關焉)　烏桓為冦建武二十¶
一年遣伏波將軍馬援將三千騎出五原關掩擊之(注/關)¶
<pb:KR3k0032_WYG_024-28b>¶
(在代/郡)　鮮卑元初五年冬入上谷攻居庸關　郡國志¶
泰山郡鉅平有陽關亭南陽郡析縣有武關在縣西(注/南)¶
(都賦曰武/關在其西)巴郡魚復扜水有扜關(史記曰楚肅王/為扜關以拒蜀)　史¶
記貨殖&KR0019;南陽西通武關鄖關　賈誼新書所為建武¶
關函谷臨晉關者大抵為備山東諸侯也今大諸侯多¶
其力因建關而備之豈若定地勢使無可備之患(匃奴/傳侯)¶
(應曰自中國尚建關梁以制/諸侯所以絶臣下之凱欲也)　列女傳海關有關候士¶
史　蜀志先主次于陽平關與淵郃等相距法正曰魚¶
<pb:KR3k0032_WYG_024-29a>¶
復與關頭實為益州福禍之門魏延欲請精兵萬人與¶
諸葛亮異道㑹于潼關亮制而不許　通典漢中褒城¶
漢襃中縣有漢陽平關在縣西北蜀先主破魏軍於此¶
　古今注秦築長城土色皆紫漢塞亦然故稱紫塞¶
關都尉箴漢潰武關項破函谷尉臣司關敢告並轂(崔/瑗)¶
　潘岳關中記曰秦西以隴關為限東以函谷為界二¶
關之間是為關中此説未盡顔師古曰自函谷關以西¶
總名關中(髙紀/注)徐廣注項羽關塞之語曰東函谷南武¶
<pb:KR3k0032_WYG_024-29b>¶
關西散關北蕭關其説是也他如大震在隴州瓦亭在¶
原州駱谷在盩厔子午在長安同之蒲津洋之華陽雖¶
建置在秦後其設險守國一也¶
　　　漢函谷關　關都尉　關&KR0019;¶
紀髙祖元年冬十月沛公至霸上十一月或説沛公急¶
守函谷關從之(注文穎曰是時關在&KR0042;農郡&KR0042;農縣衡/嶺今移東在河南穀城縣師古曰今桃)¶
(林縣有洪溜澗水卽古函谷也其水北流入河夾河之/岸尚有舊關餘迹穀城即新安  或云山形如函故稱)¶
(函谷谷中容一車秦地西有隴關東有函谷臨晉南有/嶢武關北有蕭居庸天井關以臨胡庭故為關中漢興)¶
<pb:KR3k0032_WYG_024-30a>¶
(都之史左氏傳桃林之塞注桃林在&KR0042;農華隂縣東潼/關    記楚懐王攻函谷關正義古函谷關在陜州桃)¶
(林縣西南十二/里今屬靈寳縣)文帝十二年三月除關無用&KR0019;(&KR0019;符/也)景¶
帝四年春復置諸關用&KR0019;出入(文帝去關禁當時矯偽/者乘&KR0019;行郡國景帝懲)¶
(七國之變/復用傳)武帝元鼎三年(丁卯/嵗)冬徙函谷關於新安(徐/廣)¶
(云新安/東界)以故關為&KR0042;農縣(注時樓船將軍楊僕有大功/耻為關外民上書乞徙東關)¶
(以家財給其用度帝意亦好廣濶於是徙關於新安去/&KR0042;農三百里至今謂之新關  代王&KR0019;元鼎中漢廣關)¶
(以常山為阻徙代王義於清河注依山以為關僮史平/準書益廣關置左右輔  水經注楊僕請以家  七百)¶
(人築塞鼎後李恂&KR0019;徙居新安關/下注元  三年徙函谷關於新安)天漢二年冬十一月¶
<pb:KR3k0032_WYG_024-30b>¶
詔關都尉曰今豪傑多逺交羣盗其謹察出入者(崔子/玉有)¶
(關都尉箴李尤賦曰命尉臣以執鑰統羣類之所從京/隗囂&KR0019;囂將王元曰請以一丸泥東封函谷關  西)¶
(賦關門反拒/漢得長久)宣帝本始四年春正月詔載糓入關者得¶
毋用&KR0019;(終軍傳詣博士步入關吏子繻曰傳還當以/合符  後郭丹&KR0019;買符入函谷關注符即繻)成¶
帝陽朔二年秋關東大水流民欲入函谷天井(上/黨)壺口¶
(壺/關)五原關(代/郡)者勿苛留(三輔舊事曰西以散關為限東/以函谷為界二關之中謂之關)¶
(中關髙紀師古注自函/谷  以西總名關中)　地理志秦地其界自&KR0042;農故¶
闗以西&KR0042;農故秦函谷闗(古函谷闗老子西遊闗令尹喜先/見其氣知真人當過秦闗法雞鳴)¶
<pb:KR3k0032_WYG_024-31a>¶
(出客孟嘗君夜半至關其客效雞鳴/得出九國仰關攻秦秦人開關延敵)　五行志函谷¶
關距山東之險(元延元年門/牡飛云云)　百官表關都尉秦官(察/偽)¶
(遊用&KR0019;出入張敞杜業&KR0478;/成尹齊辛遵隂識為之)　後紀光武建武十九年復¶
置函谷關都尉(注九年省今復置循杜篤論都賦建武/十八年二月甲辰  四岳入函谷三月)¶
(丁酉行至長安四月反于洛都明年有詔復函谷關云/云山東翕然狐疑意聖明之西都懼關門之反拒也)¶
章帝元和二年冬十一月壬辰日南至初閉關梁桓帝¶
永興二年冬十一月甲辰校獵上林苑遂至函谷關¶
郡國志&KR0042;農故秦函谷關(華隂縣注/有潼關)河南糓城有函谷¶
<pb:KR3k0032_WYG_024-31b>¶
關(注西征記曰函谷左右/絶岸十丈中容車而已)　王覇&KR0019;覇為討虜將軍建¶
武八年屯函谷關擊滎陽中牟賊平之　通典魏正¶
始元年&KR0042;農太守孟康上言移函谷關更號大崤關又¶
為金關　論都賦阸塞四臨西被隴蜀南通漢中北據¶
谷口東阻嶔巖關函守嶢山東道窮置列汧隴廱偃西¶
戎拒守褒斜嶺南不通杜口絶津朔方無從城池百尺¶
阸塞要害關梁之險多所衿帶一卒舉礧千夫沈滯¶
函谷關賦(李/尤)上羅三關下列九門南有蒼梧荔蒲離水¶
<pb:KR3k0032_WYG_024-32a>¶
謝沐洭浦零中以窮海陸北有蕭居天井壺口石陘貫¶
越代朔以臨胡庭緣邊邪指陽㑹玉門西有隨隴武夷¶
白水江靈沔漢阻曲路由山泉衆關莫盛於函谷銘云¶
函谷險要襟帶喉咽尹從李老留作二篇孟嘗讐秦譎¶
以雞鳴(文選注引李/尤函谷關銘)　西京賦左有崤函重險桃林之¶
塞綴以二華　東京賦函谷擊柝於東西　東都賦識¶
函谷之可關不知王者之無外　晉江統賦帶以河洛¶
重以崤阻撫四夷而守境豈恃阻於髙岑　獨孤及古¶
<pb:KR3k0032_WYG_024-32b>¶
函谷關銘序曰天作崤函俾屏京室崇山廻合長河屈¶
盤崖奔嶺蹙谷抱谿鬬崫起重險為秦東門截函夏於¶
閫閾鏁天府於户牖江返秦璧天佑漢祚設險守國作¶
藩于京　壺口捶阸函谷批難　閻伯璵函谷關賦南¶
據二虢北荒三晉洞開一軌壁立千仭實隄防之樞轄¶
為造化之緘縢建瓴百二之國扼喉三七之路幅員既¶
長城小而固¶
　　　漢玉門關　陽關　兩關¶
<pb:KR3k0032_WYG_024-33a>¶
西域&KR0019;西域以孝武時始通東接漢阸以玉門陽關西¶
則限以葱嶺元狩間張騫始開西域之道其後降渾邪¶
休屠王置酒泉武威張掖敦煌列四郡據兩關(注孟康/曰關皆)¶
(在敦煌/西界)賛曰孝武表河曲列四郡開玉門通西域以斷¶
匈奴右臂(光武閉玉門關/謝西域之質)　李廣利&KR0019;天子使使遮玉門¶
關曰軍有敢入斬之貳師恐(西域傳漢軍正任文將兵/屯玉門關為貳師後距)¶
　張騫&KR0019;酒泉列亭鄣至玉門　地理志酒泉太初元年¶
開有玉門縣(注師古曰闕駰云漢罷/玉門關屯徙其人於此)武威故休屠地太¶
<pb:KR3k0032_WYG_024-33b>¶
初四年開張掖昆邪地太初四年開敦煌後元年分酒¶
泉置正西關外有白龍堆沙蒲昌海龍勒縣縣有陽關¶
玉門關(韋昭曰玉門/關在龍勒界)皆都尉治(揚雄&KR0019;東南一尉西北/一&KR0049;注孟康曰敦煌玉)¶
(門關/&KR0049;也)　後西羌&KR0019;武帝通道玉門隔絶羌胡使南北不¶
得交關於是障塞亭燧出長城外數千里　後西域&KR0019;¶
自敦煌西出玉門陽關渉鄯善北通伊吾千餘里延光¶
二年北匈奴與車師入冦河西議者因欲閉玉門陽關¶
張璫上書陳三䇿(注玉門陽關二關/名也在敦煌西界)陽嘉四年春北匈¶
<pb:KR3k0032_WYG_024-34a>¶
奴侵後部乃令玉門關候伊吾司馬救之甘英拒玉門¶
陽關四萬餘里靡不周盡(前&KR0019;元始中車師後王國有/新道出五船北通玉門關往)¶
(來差近戊巳校尉徐普欲開/以省道里半避白龍堆之阸)　班超&KR0019;永元十二年上䟽¶
願生入玉門關元初六年後數月北單于與車師後部¶
共攻没索班公卿多以為宜閉玉門關　輿地廣記沙¶
州壽昌縣本龍勒陽關在縣西六里玉門關在西北一¶
百十八里二關之西三百餘里有蒲昌海一名鹽澤廣¶
袤三四百里則葱嶺于闐兩河所注也¶
<pb:KR3k0032_WYG_024-34b>¶
　　　漢遮虜障¶
地理志張掖郡居延居延澤在東北古文以為流沙都¶
尉治師古注曰闞駰云武帝使伏波將軍路博徳築遮¶
虜障於居延城　武紀元狩二年夏將軍去病公孫敖¶
出北地二千餘里過居延太初三年夏四月强弩都尉¶
路博徳築居延天漢二年夏五月騎都尉李陵將歩兵¶
五千人出居延北注師古曰居延匈奴中地名韋昭以¶
為張掖縣失之張掖所置居延縣以安處所獲居延人¶
<pb:KR3k0032_WYG_024-35a>¶
而置此縣　李陵&KR0019;天漢二年詔陵以九月發出遮虜¶
鄣注師古曰鄣者塞上險要之處往往修築别置候望¶
之人所以自鄣蔽而伺敵也　河西之未入漢也霍去¶
病欲攻小月氏則先望居延而濟乃至天山李陵欲渉¶
單于庭必先自居延北出乃至浚稽則知居延之出匈¶
奴乃其要路也漢既全得月氏之地立為四郡則居延¶
又為酒泉要路故築鄣其上以扼其來名以遮虜可見¶
其實也通典既於張掖甘州著居延塞又於酒泉肅州¶
<pb:KR3k0032_WYG_024-35b>¶
著遮虜障者甘州之西即肅州之東虜之來路亘乎兩¶
州之境故障塞之設亦亘兩境(李陵之軍自遮虜障北/出亦望遮虜障南入可)¶
(見虜路出入無不由此也/  居延塞即遮虜障也)¶
　　　漢散關　白水關¶
後漢書延岑引北入散關注在陳倉縣南十里有散谷¶
水　李固&KR0019;出為廣漢雒令至白水關(一作/闕)解印綬還¶
漢中注梁州記曰關城西南百八十里有白水關李固¶
解印綬處也故關城今在梁州金牛縣西　隗囂&KR0019;白¶
<pb:KR3k0032_WYG_024-36a>¶
水險阻棧閣絶敗　三國志建興六年冬諸葛亮引兵¶
出散關圍陳倉　蜀志注典畧曰起館舍築亭障從成¶
都至白水關四百餘區(昭/烈)　抱朴子老子西遊遇關令¶
尹喜於散關(括地志在岐州陳/倉東南五十二里)　通典金牛縣南有故¶
白水關¶
　　　漢洛陽四關¶
文選鮑昭樂府升高臨四關注陸士衡洛陽記漢洛陽¶
四關東成臯關南伊闕關西函谷關北孟津關(初學記/同  一)¶
<pb:KR3k0032_WYG_024-36b>¶
(云南有轘/轅伊關)　東京賦盟津達其後大谷通其前廻行道¶
乎伊闕邪徑㨗乎轘轅　郡國志河南郡糓城有函谷¶
關緱氏有轘轅關　光武紀賛四關重擾注謂長安四¶
塞之國　通典後漢置成臯關¶
　　　漢三關¶
馮衍&KR0019;衍遺田邑書曰上黨有四塞之固東帶三關西¶
為國蔽注三關謂上黨壺口石陘也¶
　　　漢八關¶
<pb:KR3k0032_WYG_024-37a>¶
靈帝紀中平元年三月戊申置八關都尉官注謂函谷¶
廣成伊闕大谷轘轅旋門小平津孟津也　通典河南¶
壽安縣有後漢八關城在縣東北函谷關都尉所理¶
　　　蜀漢三關¶
文選晉紀論三關電埽注吳志賀邵曰劉氏據三關之¶
險守重山之固張瑩漢南記曰蜀有陽平關江關白水¶
關此為三關¶
　　　吳三關¶
<pb:KR3k0032_WYG_024-37b>¶
吳志朱然&KR0019;曹公出濡須然備大塢及三關屯¶
　　　魏義陽三關¶
北史元魏郢州司馬彭珍等叛魏潜引梁兵趨義陽三¶
關(唐申州今/信陽軍)魏中山王英出汝南救之英至義陽將取¶
三關先䇿之曰三關相須如左右手若克一關兩關不¶
待攻而破宜先攻東關又向西關以分其兵勢¶
　　　隋榆關¶
文帝紀開皇三年三月癸亥城榆關四年四月丁巳以¶
<pb:KR3k0032_WYG_024-38a>¶
賀婁子幹為榆關總管(秦有榆中關漢有榆溪舊塞廣/長榆塞名史記正義曰今榆木)¶
(塞也在勝州北王恢所謂植榆為塞/也顔師古曰在朔方或謂之榆中)　地理志榆林郡¶
開皇二十年置勝州仁夀二年置金河縣帶闗　史記¶
&KR0041;恬為秦將北逐戎人開榆中地數千里(即今之榆林/古上郡界)¶
(始皇三十六年徙民/三萬家於北河榆中)　漢&KR0019;枚乘説吳王曰秦北備榆¶
中之關(師古曰即今/所謂榆關)南距羌筰之塞　唐志勝州榆林¶
縣東有榆林關貞觀十三年置　水經注榆中在金城¶
東五十許里¶
<pb:KR3k0032_WYG_024-38b>¶
　　　唐二十六關　七關　天下關¶
百官志司門郎中掌門關出入之籍天下關二十六有¶
上中下之差(京城四面關有驛道者為上餘關有驛道/及四面關無者為中餘為下  有上中下)¶
(關令掌禁未遊察姦慝即/周司關漢關都尉之職)　六典司門郎中凡關二十¶
有六(通典關/二十七)為上中下之差上關六(京兆藍田華州潼/同州蒲津岐州散)¶
(隴州大震/原州隴山)中關一十三(京兆子午駱谷庫谷同州龍門/㑹州㑹寧原州木硤石州孟門)¶
(嵐州合河雅州卭崍彭州蠶/崖安西鐡門興州興城渭津)下關七(凉州甘泉百牢河/州鳯林利州石門)¶
(延州永和綿州/松嶺龍州涪水)以限中外隔華夷設險作固閑邪止暴¶
<pb:KR3k0032_WYG_024-39a>¶
　紀長安二年十二月丙戌天下置關三十¶
今攷地理志凡十道有關一百四十三關内三十一京¶
兆之藍田(故嶢關銘皮/日休有)庫谷大横華之潼(㑹要武徳九/年八月十七)¶
(日詔停潼關已東緣河諸關天授二年七月九日省潼/關置洛州南北面關建中二年正月二十五日潼關依)¶
(舊置防禦使等郭子儀&KR0019;攻賊崔乾祐於潼關乾祐敗退/保蒲津趙復  披闔内軍進收永豐倉關陜始通  太宗)¶
(有入潼關詩崤函稱地險襟帶壯兩京/  &KR0007;宗有度蒲關經潼關次成臯詩)渭津同之龍門¶
商之武關鳯翔之大散駱谷(元和志駱谷關在盩厔縣/西南北二十里武徳七年)¶
(開駱谷道/以通梁州)隴之安戎(本大震大中六年防禦使薛逵徙/築更名安戎  㑹要大中六年正)¶
<pb:KR3k0032_WYG_024-39b>¶
(月二十六日詔隴州薛逵移築故關三月奏移要㑹之/中臨水挾山當川限谷危墻深塹克揚營壘之勢乞改)¶
(為定戎關又南由路舊有水關正月二十七日起功/三月十七日畢盡圖進上勑云新置關成得其要害)安¶
夷原之水峽石門驛藏制勝石峽木&KR0008;并渭州六盤(西/南)¶
(隴/山)為七關(乾元後失七關三紀宣宗大中三年二月吐/蕃以秦原安樂  州石門驛藏木峽制勝六)¶
(盤石峽蕭七關歸于有司州裴識&KR0019;尚恐熱上三州七/關  吐蕃傳康季榮復原  取石門等六關張欽緒復)¶
(蕭關詔三州七關地/腴衍者聽民墾蓺)又有瓦亭(故關八太宗紀貞觀二/十年  月丙戌踰隴山)¶
(關次瓦亭/觀馬牧)蕭關(大中五年以蕭關置武州節㑹要大中/三年六月二十七日涇州  度使康季)¶
(榮收原州城及諸關七月十三日邠寧軍收蕭關匈括/地志隴山關在原州即古蕭關  漢文帝十四年  奴)¶
<pb:KR3k0032_WYG_024-40a>¶
(入朝那蕭關關在安定朝那縣武帝元封四年十月幸/雍祠五畤通回中道遂北出蕭關歴獨鹿鳴澤回中在)¶
(安定髙平蕭/關在其北)寧之定安(故/關)丹之烏仁延之合嶺蘆子㑹¶
之㑹寧烏蘭綏之魏平勝之榆林(貞觀十/三年置)河濵(貞觀七/年置)¶
豐之中受降城(元和九年/五月置)單于府之雲伽(後廢太和四/年後置七月)¶
(畢功時李泳為振武節度進圖以兵千人守之/開成五年詔振武節度劉沔屯雲迦關備回鶻)河南十¶
五(張知泰傳武后時奏置東都諸關十七所幾歛出入/  崔融傳時有司議關市盡征之融謂周官九賦其)¶
(七曰關市雖歛士商不及往來/天下之關必險道或致騷動)河南之河陽轘轅陸渾¶
伊關(皆故/關)髙門松陽鵜鶘大谷(松陽已/下故關)汝之魯山(漢故/關)¶
<pb:KR3k0032_WYG_024-40b>¶
陜之大陽(故關即/茅津)古函谷(天寳元年獲寳符于/關更桃林縣名靈寳)浢津(義/寧)¶
(元年置關貞觀/元年廢關置津)虢之潼大谷(武徳二/年廢)鳯陵(貞觀元/年廢)朱陽¶
(武徳八/年廢)鄆之碻磝津(故/關)齊之鹿角(故/關)濮之靈津沂之穆¶
陵(元和十二年二月李/道古引兵出穆陵關)河東三十三河中之風陵(聖歴/元年)¶
(置/)蒲津(一名/蒲坂)龍門晉之府城絳之武平(故/關)太平(貞觀七/年置)¶
隰之馬鬬永和太原之白馬(故/關)井陘盤石葦澤(皆故/關)赤¶
塘天門汾之陰地長寧沁之柴店嵐之樓煩合河蔚汾¶
憲之鴈門(劉沔&KR0019;㑹昌二年拜河東節度/兼招撫回鶻使進屯鴈門關)石之孟門忻¶
<pb:KR3k0032_WYG_024-41a>¶
之石嶺代之東陘西陘石門雲之牛皮蔚之孔嶺潞之¶
井谷壺口(故/關)昻車澤之天井(一名太行十通鑑㑹昌三/年討澤潞  二月丁巳王)¶
(宰克天井關甲戌/河東奏克石㑹關)長平河兆二十四孟之河陽虎牢成¶
臯旋門(故/關)故軹懐之大斛(故/關)博之四口(故/關)衛之故延津¶
故臨清黎陽(一名白/馬津)澶之盧津(一名髙/陵津)鎮之白馬故井¶
陘(一名土門與郭子儀&KR0019;/出兵井陘  李光弼合)德之張公(故/關)定之安陽(故/關)八¶
度倒馬委粟(故/關)幽之納欵(在昌平縣西北三十五里即/居庸故關亦謂之軍都關)¶
(通典北齊/改為納欵)平之明垤臨渝(一名臨閭十太宗紀貞觀十/九年班師  月丙辰皇太子)¶
<pb:KR3k0032_WYG_024-41b>¶
(迎謁于/臨渝關)大海媯之居庸塞(東連盧龍碣石西屬太行常/山實天下之險  通典注漢)¶
(居庸關在/今懐戎縣)鐡門(志自馬者西五/十里過鐡門關)山南五鄧之魯陽興元¶
之甘寧(通典作甘/亭隋置)百牢(通典隋置關/今名百牢關)利之石門興之興¶
城隴右六秦之大震河之河藍鳯林(吐蕃&KR0019;尚延心獻/欵髙駢收鳯林關)¶
蘭之金城(闞駰十三州記金/城郡有金城關)沙之陽關玉門(夀昌縣治/漢龍勒城)¶
(西有陽關西北有玉門關城郭元振&KR0019;旌節下/玉門關去凉州猶八百里  中爭具壺漿歡迎)淮南十¶
二廬之故東光之木陵定城(二故/關)安之故黄峴武陽百¶
鴈平靖(四/關)黄之大活白沙木陵陰山申之故平靖江南¶
<pb:KR3k0032_WYG_024-42a>¶
一䖍之横浦劔南十二彭之靜塞蠶崖漢之鹿頭嘉之¶
平羌巂之青溪(太和中節度李徳裕徙於中城西南有/昆明軍西有寧逺軍有九城自青溪關)¶
(南經大定城百一十里至臺登韋貞元十四年内侍劉/希昻使南詔由此  李徳裕&KR0019;  臯鑿青溪道和羣蠻)¶
(雲韋臯傳繇黎州出邛部直/  南置青溪關號曰南道)瀘津雅之靈關雞棟邛崍¶
(邛崍山有金湯軍静冦軍乾符/二年置  李徳裕奏復邛崍關)茂之古桃綿之松嶺龍¶
之涪水嶺南四廣之洭浦(故/關)賀之荔平連之故秦湟溪¶
容之&KR0017;門(兩石相對中/&KR2446;三十歩)羈縻莊州之桂嶺(本隋牂柯郡/地南百里有)¶
(桂嶺/關)　吕氏春秋山有九塞大汾㝠阨荆阮方城殽井¶
<pb:KR3k0032_WYG_024-42b>¶
陘令疵句注居庸　志安西西出柘厥關¶
　　　唐虎牢關¶
紀㑹昌五年十月作昭武廟于虎牢關(孟州汜水太宗破/世充建徳之地)¶
(志汜水東南有成臯故關西南有旋門故關/  乾元元年李光弼謂賊方闚洛當扼虎牢)　通典河¶
南府汜水有故虎牢城東魏武定中陸子章増築後漢¶
置成臯關　賈至虎牢關銘序曰漢祖守之以臨山東¶
坐清三齊强楚躑躅而不進太宗據之以拒河朔克平¶
醜夏偽鄭袒縛而請命維兹虎牢天設巨防功在坤下¶
<pb:KR3k0032_WYG_024-43a>¶
拒在離旁昏恃以滅聖憑而王　吕温成臯銘洪河在¶
下太室傍倚岡盤嶺蹙虎伏龍起鎻天中區控地四鄙¶
出必由户入皆同軌拒昏納明閉亂開理劉項分險扼¶
喉而爭漢飛鎬京羽斬東城維唐初興時未大同王于¶
東征烈火順風乘髙建瓴擒建系充周道如砥成臯不¶
關順至則平逆來惟難　柳宗元鐃歌戰武牢云云¶
左傳制嚴邑也(古東/虢國)王與鄭武公之畧自虎牢以東襄¶
二年諸侯城虎牢十年戌虎牢　漢志河南郡成臯故¶
<pb:KR3k0032_WYG_024-43b>¶
虎牢或曰制注師古曰穆天子&KR0019;云七萃之士主捕獸¶
天子蓄之東虢號曰虎牢　韓取鄭從成臯始¶
　　　唐大和關¶
王思禮&KR0019;賊分兵畧大和關去鳯翔五十里命郭子儀¶
以朔方兵擊之　太宗紀武德九年八月甲子即位廢¶
潼關以東瀕河諸關　路巖&KR0019;置定邊軍於邛州扼大¶
度治故關　故函關城後周保定中改名通洛防(在新/安縣)¶
(東/)¶
<pb:KR3k0032_WYG_024-44a>¶
　　　唐四面關¶
百官志御史臺凡出不踰四面關則不辭見¶
　　　咸平平安關　太平興國髙陽關　熙寧通㑹¶
　　　關　紹聖金城關¶
㑹要京西有關二房州平安關(咸平五年置/在房陵縣)行慶關(見/後)¶
河北有關一瀛州髙陽關(舊號關南興國七/年二月甲申改)陜西有關¶
十環慶龍平關(元符二/年置)涇原渭州制勝關(熙寧/中慶)熙州南¶
北關(熙寧五/年置)河州通㑹關(熙寧十年置子通畧紹聖五/年三月築丙  賜名通㑹)¶
<pb:KR3k0032_WYG_024-44b>¶
蘭州鞏哥關(元豐四年置六/年改東關堡)金城關(紹聖四年四/月十一日置)㑹州¶
㑹寧關(元符元年五月/以巔耳關置)京玉關(元符三/年置)安鄉關(三年/置)綏¶
逺關(崇寧三年以洒金坪/改  三關並&KR0032;熙河)成都路有關一茂州雞宗關¶
(熙寧九/年置)　周世宗復三關(顯徳六年三月甲戌北征/四月壬辰取乾寧軍辛丑)¶
(取益津關為霸州癸夘取瓦橋關為雄州及淤/口關上置塞今信安軍是也五月乙巳朔取瀛)¶
(州/)¶
　　　景徳劔門關¶
九域志利州路劔門關景徳三年以劔州劔門縣&KR0032;關¶
<pb:KR3k0032_WYG_024-45a>¶
以兵馬監押主之熙寧五年縣復&KR0032;劔州¶
　　　祥符行慶關¶
河陽汜水縣舊關東題曰虎牢西題曰玉關祥符四年¶
三月戊戌真宗西廵至虎牢關改行慶關(詔曰眷玉關/之樞㑹控鼎)¶
(邑之/要衡)慶厯四年五月己丑省汜水縣為行慶關&KR0032;河南¶
府¶
　　　康定潼關¶
元年二月丁亥詔潼關設備(宋庠請修治函/谷關以備西羌)慶厯元年¶
<pb:KR3k0032_WYG_024-45b>¶
八月乙未毁潼關新置樓櫓王堯臣陳不可乃詔徹之¶
　　　慶厯秦州東西關(又見/城類)¶
二年正月二十七日秦州築東西關成初守臣韓琦以¶
州之東西民居軍營皆附城因請築外城凡一十里自¶
元年十月起至是成計工三百萬¶
叚規曰一里之厚而動千里之權者地利也　王者邦¶
畿守在四夷禮義干櫓道徳藩籬逺人不服文徳來之¶
化既無外何以關為　其間如&KR0008;其絶如斗千乘馳輪¶
<pb:KR3k0032_WYG_024-46a>¶
匹夫可守¶
　¶
　¶
　¶
　¶
　¶
　¶
　¶
<pb:KR3k0032_WYG_024-46b>¶
　¶
　¶
　¶
　¶
　¶
　¶
　¶
　玉海卷二十四¶
