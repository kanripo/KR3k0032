#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷九十二
#+PROPERTY: JUAN 卷九十二
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷九十二
<pb:KR3k0032_WYG_092-1a>¶
欽定四庫全書¶
　玉海卷九十二¶
　　　　　　　　　　　　宋　王應麟　撰¶
　郊祀¶
　　郊祀(上/)¶
　易先王作樂崇德薦之上帝以配祖考則祖考配帝¶
　其來逺矣¶
　　　黄帝圓丘¶
<pb:KR3k0032_WYG_092-1b>¶
見後¶
　　　舜肆類上帝　虞圜丘¶
舜典正月上日肆類于上帝禋于六宗注告天及五帝¶
疏以事類而祭也(王制疏古尚書説/非時祭天謂之類)　祭法有虞氏禘¶
黄帝而郊嚳注禘謂祭天於圜丘也疏禘謂虞氏冬至¶
祭昊天上帝於圜丘大禘之時以黄帝配祭郊謂夏正¶
建寅之月祭感生之帝於南郊以嚳配　尚書大傳維¶
十有三祀帝乃稱王而入唐郊注舜承堯¶
<pb:KR3k0032_WYG_092-2a>¶
　　　殷祭南郊¶
商頌長發大禘也疏謂殷王髙宗之時以正嵗之正月¶
祭其所感之帝於南郊歌此詩焉經稱帝立子生商謂¶
感生之帝祭法云殷人禘嚳而郊㝠注云禘謂冬至祭¶
天於圜丘　書君奭殷禮陟配天多歴年所　太甲先¶
王顧諟天之明命以承上下神祇¶
　　　周祀天圜丘¶
通典周制冬日至祀天於圜丘大宗伯以禋祀祀昊天¶
<pb:KR3k0032_WYG_092-2b>¶
上帝禮神玉以蒼璧牲幣隨玉色(鄭注云圜丘所/祀天皇大帝)牲用¶
一犢幣用繒長丈八尺王服大裘其冕無旒乗玉路錫¶
樊纓十有再就建太常十有二斿以祀樽及薦器以瓦¶
爵以匏以藁秸及蒲為席配以帝嚳凡樂圜鐘為宮黄¶
鐘為角太蔟為徴姑洗為羽靁鼔靁鼗孤竹之管雲和¶
之琴瑟雲門之舞冬日至於地上之圜丘奏之若樂六¶
變則天神皆降可得而禮矣其感生帝大傳曰禮不王¶
不禘王者禘其祖之所自出以其祖配之因以祈穀壇¶
<pb:KR3k0032_WYG_092-3a>¶
名泰壇在國南五十里玉用四圭有邸牲用騂犢青幣¶
配以稷其配帝牲亦騂犢奏黄鐘歌大呂舞雲門以祀¶
天神日用辛(注天神謂五帝以夏正月祀其所受命之/帝於南郊  牧人陽祀用騂牲注祭天南)¶
(郊及清廟隂祀用□牲/注祭地北郊及社稷)祭前期十日王親戒百官太宰¶
又戒羣官乃習射於澤宮選可與祭者其日王乃齋於¶
路寢之室祭日之晨雞人夜呼晨以叫百官巾車鳴鈴¶
以應典路乃出玉路建太常大司樂既宿縣以聲展之¶
王將出奏王夏所過於田首設燭祭前掌次先於丘東¶
<pb:KR3k0032_WYG_092-3b>¶
門外道北設大次小次掌次張氊案設皇邸王服大裘¶
而立於丘之東南西面大司樂奏圜鐘為宮以下之樂¶
以降神(若感生帝則/奏黄鐘以下)次則積柴於丘壇上王親牽牲次¶
則實牲體玉帛燔之謂之禋祀(韓詩外傳曰天子奉玉/升柴加於牲上而燔之)¶
乃掃丘壇上而祭王乃以匏爵酌瓦甒之泛齊以獻尸¶
云云每獻奏樂一成云云七獻畢天子舞六代之樂(古/制)¶
(天子親在舞位若/感帝舞當代之樂)樂章用昊天有成命　周禮掌次大旅¶
上帝注祭天於圜丘　大宗伯以禋祀祀昊天上帝注¶
<pb:KR3k0032_WYG_092-4a>¶
冬至於圜丘所祀天皇大帝　祭法禘嚳注謂祭昊天¶
於圜丘　大祝凡大禋祀執明水火而號祝注禋祀祭¶
天神也　孝經郊祀后稷以配天注郊謂圜丘祀天¶
周書作雒篇設丘兆於南郊以祀上帝配后稷　　南齊¶
志周禮祭天圜丘取因髙之義兆於南郊就陽位也上¶
昭天明旁流氣物　唐書褚無量議周禮冬至祭天圜¶
丘不以地配唯始祖為主¶
　　　周五帝郊兆¶
<pb:KR3k0032_WYG_092-4b>¶
周禮小宗伯兆五帝於四郊四望四類亦如之注兆為壇¶
之營域五帝蒼曰靈威仰赤曰赤熛怒黄曰含樞紐白¶
曰白招拒黑曰汁光紀黄帝亦於南郊疏春秋緯運斗¶
樞云太微宫有五帝坐星(大宗伯注祀五帝亦用實柴/之禮  鄭氏謂天有六天賈)¶
(逵馬融王肅等以五帝非天肅/合郊丘而一之以五帝為人帝)　典祀掌外祀之兆守¶
皆有域掌其禁令注外祀謂所祀於四郊也　掌次祀¶
五帝則張大次小次設重帟重案注祀五帝於四郊疏¶
謂四時迎氣月令四立之祭　司服王祀昊天上帝則¶
<pb:KR3k0032_WYG_092-5a>¶
服大裘而冕祀五帝亦如之　太宰祀五帝則掌百官¶
之誓戒與其具脩前期十日帥執事而卜日遂戒及執¶
事眡滌濯及納亨贊王牲事及祀之日贊玉幣爵之事¶
注祀五帝謂四郊及明堂　大司寇若禋祀五帝則戒¶
之日涖誓百官戒于百族及納亨前王祭之日亦如之¶
奉其明水火　小司寇凡禋祀五帝實鑊水納亨亦如¶
之注祭天曰燔柴即禋祀也五帝所祀謂四時迎氣總¶
享明堂　士師祀五帝則沃尸及王盥洎鑊水　充人¶
<pb:KR3k0032_WYG_092-5b>¶
掌牲牷祀五帝則繫于牢芻之三月展牲則告牷碩牲¶
則贊　大司徒祀五帝奉牛牲羞其肆　大宗伯祭五¶
祀注五官之神在四郊四時迎五行之氣於四郊而祭¶
五德之帝亦食此神焉句芒食於木蓐收食於金&KR0007;冥¶
食於水祝融后土食於火土疏月令四時陳五德之帝¶
并五人神為十二月聽朔及四時迎氣故青圭赤璋之¶
下注皆云迎氣時並祭五人帝五人神也鄭司農云五¶
祀五色之帝於王者宮中曰五祀後鄭不從(詩我將疏/大宗伯禮)¶
<pb:KR3k0032_WYG_092-6a>¶
(四方謂四時迎氣牲如其器/之色則五帝之牲當用五色)　月令季秋上丁命樂正¶
入學習吹大饗帝(言大饗者徧/祭五帝也)嘗犧牲告備於天子(饗/帝)¶
(之外亦饗羣神使/有司祭于羣神)季冬乃畢祀帝之大臣天之神祇(四/時)¶
(之功成于冬孟月祭其宗至此祭其佐帝之大臣勾芒/之屬天之神祗司中司命風師雨師疏云五帝為宗大)¶
(臣勾芒/等為佐)　家語孔子曰聞諸老耼曰天有五行水火金¶
木土分時化育以成萬物其神謂之五帝五行佐成上¶
帝而稱五帝太皥之屬配焉亦云帝　變禮有旅(掌于/大宗)¶
(伯/)類造(掌于小/宗伯)禱祠柴望有告有用牲(又其/畧矣)¶
<pb:KR3k0032_WYG_092-6b>¶
　　　周祈穀¶
詩噫嘻春夏祈穀于上帝箋月令孟春祈榖于上帝¶
左傳夏則龍星見而雩是祈穀之事與疏郊特牲云郊¶
之祭大報天而主日書傳曰祀上帝於南郊所以報天¶
德報其已往又祈其將來故祈報兩言也左傳曰郊祀¶
后稷以祈農事故啟蟄而郊郊而後耕是郊天祈穀為¶
一祭也夏正郊天祭所感一帝而已雩祭總祀五帝¶
禮運祭帝於郊所以定天位禮行於郊而百神受職¶
<pb:KR3k0032_WYG_092-7a>¶
月令乃擇元日祈穀于上帝注元日謂上辛郊祭天也¶
　公羊傳郊必祭稷王者必以其祖配　郊用正月上¶
辛　穀梁傳郊自正月至于三月郊之時也郊三卜禮¶
也　魯語天子祀上帝諸侯㑹之受命焉　左傳啓蟄¶
而郊注夏正建寅之月祀天南郊疏杜注不言靈威仰¶
與鄭異明堂位曰魯君孟春祀帝於郊雜記孟獻子曰¶
正月日至可以有事於上帝則魯郊以周之孟春禮記¶
後人所錄未必皆是正禮　郊特牲云云疏鄭以郊丘¶
<pb:KR3k0032_WYG_092-7b>¶
為二者玉(蒼璧/四圭)牲(蒼騂/犢)樂(圜鍾/黄鍾)皆不同以蒼璧蒼犢圜¶
鍾為祭圜丘以四圭騂犢黄鍾為祭五帝及郊天所用¶
皇氏曰天有六天嵗有八祭冬至圜丘一也夏正郊天¶
二也五時迎氣七也九月大饗八也雩與郊禖為祈祭¶
不入數崔氏以雩為常祭九也(又見/下)祀天常禮嵗九郊¶
雩明堂圜丘兆五帝於四郊也夏正之月祈穀詩噫嘻¶
郊特牲迎長日春秋書郊左傳啟蟄而郊是也夏祈穀¶
詩噫嘻月令春秋大雩左傳龍見而雩是也季秋大享¶
<pb:KR3k0032_WYG_092-8a>¶
明堂詩我將月令大饗帝孝經宗祀是也冬至祀圜丘¶
詩昊天有成命大司樂地上之圜丘禮器因吉土饗帝¶
于郊是也兆五帝四郊小宗伯所掌月令迎氣是也嵗¶
凡九祭皆祀天神　宋書王燮之議郊特牲曰郊之用¶
辛也周之始郊日以至鄭&KR0007;注曰三王之郊一用夏正¶
用辛者取其齋戒自新也月令曰乃擇元日祈穀於上¶
帝注曰元日謂上辛郊祭天也春秋載郊有二成十七¶
年九月辛丑郊公羊曰曷用郊用正月上辛哀元年四¶
<pb:KR3k0032_WYG_092-8b>¶
月辛巳郊穀梁曰自正月至于三月郊之時也則郊祭¶
之禮未有不用辛日者晉氏或丙(武帝十二月丙/寅南郊受禪)或已¶
(太始三年十一月己卯始并圓/丘方澤二至之祀合於二郊)或庚(三年十一月庚寅/冬至祠天郊于圓)¶
(丘猶用圜丘之禮非專/祈穀之祭故不用辛)並有別議今宜用辛朱膺之議¶
先儒論郊其議不一周禮有冬至日圓丘之祭月令孟¶
春有祈穀于上帝鄭氏説圓丘祀昊天上帝以帝嚳配¶
所謂禘也祈穀祀五精之帝以后稷配所謂郊也二祭¶
異時其神不同諸儒云圓丘之祭以后稷配取其所在¶
<pb:KR3k0032_WYG_092-9a>¶
名之曰郊以形體言之謂之圓丘名雖有二其實一祭¶
晉武捨鄭而從諸儒是以郊用冬至不用辛日江左以¶
來皆用正月何偃議左傳啟蟄而郊則鄭説有據云云¶
泰始六年五月乙亥詔曰古禮王者每嵗郊享爰及明¶
堂自晉以來間年一郊明堂同日自今間二年一郊間嵗¶
一明堂　三禮義宗鄭&KR0007;謂天有六名嵗有九祭王肅¶
謂天惟有一嵗有二祭靈恩謂宜從鄭　　吳志注志林¶
曰棫樸之作有積燎之薪文王郊酆經有明文　　南齊¶
<pb:KR3k0032_WYG_092-9b>¶
志蔡仲熊議鄭志云正月上辛祀后稷於南郊還於明¶
堂以文王配宋立明堂郊還即祭是用鄭志之説禮以¶
辛郊書以丁祀　漢郊祀志郊柴饗帝之義埽地而祭¶
上質也歌大呂舞雲門以竢天神歌太蔟舞咸池以竢¶
地祇其牲用犢其席稿稭其器陶匏皆因天地之性不¶
敢修其文也¶
　　　周郊祀天地¶
周頌昊天有成命郊祀天地也疏周人木德感蒼帝靈¶
<pb:KR3k0032_WYG_092-10a>¶
威仰而生祭之於南郊神州之神則祭之於北郊雖南¶
北有異祭俱在郊故總言郊祀祀天南郊鄭云夏之正¶
月其祭神州之月則無文蓋與郊天同此經不言地¶
大司樂圜丘方丘注天神則主北極地祇則主崐崙彼¶
以二至之日祭之於丘不在於郊(大宗伯注此禮天以/冬至謂天皇大帝在)¶
(北極者禮地以夏/至謂神在崑崙者)　禮器因吉土以饗帝于郊疏謂饗¶
祭五方之帝於都之四郊　雜記孟獻子曰正月日至¶
可以有事上帝　郊特牲云云疏先儒説郊其義有二¶
<pb:KR3k0032_WYG_092-10b>¶
聖證論以天體無二郊即圓丘圓丘即郊鄭氏以為天¶
有六天丘郊各異圓丘之祭周人則以嚳配之祭法禘¶
嚳是也感生之帝則以后稷配之五時迎氣及雩祭則¶
以五方人帝配之九月大饗五帝則以五人帝及文武¶
配之以文王配五天帝謂之祖以武王配五人神謂之¶
宗郊之祭迎長日之至也注易説曰三王之郊一用夏¶
正建寅之月也疏此易緯乾鑿度文　郊之用辛也周¶
之始郊日以至注魯禮也三王之郊一用夏正魯以建¶
<pb:KR3k0032_WYG_092-11a>¶
子之月郊天示先有事也儒者推魯禮言周事(用辛日/者取齋)¶
(戒自/新)疏王肅用董仲舒劉向之説以此為周郊謂周之¶
郊祭於建子之月而迎此冬至長日之至也以冬至陽¶
氣新用事故用辛　通典黄帝封禪天地少昊載時以¶
象天顓頊命重司天以屬神髙辛順天之義堯欽若昊¶
天郊以明天道所從來尚矣　家語郊問篇孔子曰萬¶
物本於天人本於祖郊之祭也大報本反始也郊所以¶
明天道也周之始郊其月以日至其日用上辛至於啟¶
<pb:KR3k0032_WYG_092-11b>¶
蟄之月則又祈穀于上帝(注啟蟄而郊/郊而後耕)此二者天子之¶
禮也魯無冬至大郊之事兆丘於南就陽位也於郊故¶
謂之郊(注郊之名有三象天自然謂之圓丘人之所造/謂之泰壇  禮器至敬不壇掃地而祭疏謂祭)¶
(五方之天初則燔柴於泰壇於/壇下掃地而設正祭此周法也)　孝經周公郊祀后稷¶
以配天疏鄭&KR0007;以祭法有周人禘嚳之文遂變郊為祀¶
感生之帝魏王肅著論駁之馬昭抗章固執勑博士張¶
融質之融稱周人祀昊天於郊以后稷配周禮圜丘則¶
孝經之郊聖人因尊事天因下事地安能復得祀帝嚳¶
<pb:KR3k0032_WYG_092-12a>¶
於圜丘配祀稷於蒼帝之禮乎且周頌思文后稷配天¶
昊天有成命郊祀天地則郊非蒼帝肅説為長(王義具/聖證論)¶
(鄭義具三/禮義宗)　曲禮天子祭天地嵗徧疏天有六祭之一¶
嵗有九地神有二嵗有二祭　大宗伯注鄭司農云昊¶
天天也疏孝經云郊祀后稷以配天典瑞云四圭有邸¶
以祀天先鄭與王肅同一天而已似無六天之義　春¶
秋繁露郊祝曰皇皇上天照臨下土集地之靈降甘風¶
雨庶物羣生云云郊祀九句九句者陽數也　郊特牲¶
<pb:KR3k0032_WYG_092-12b>¶
兆日於南郊就陽位　左傳啟蟄而郊郊祀后稷以祈¶
農事　詩思文后稷克配彼天　大司樂祀天神注謂¶
五帝王者各以夏正月祀其所受命帝於南郊　祭法¶
周人禘嚳而郊稷注禘謂祭昊天於圜丘也祭上帝於¶
南郊曰郊祭五帝五神於明堂曰祖宗郊祭一帝而明¶
堂祭五帝　隋志儒者各守所見一云祀天之數終嵗¶
有九祭地之數一嵗有二圓丘方澤一年三行若丘澤¶
之年祭天有九祭地有二若天不通圓丘之祭終嵗有¶
<pb:KR3k0032_WYG_092-13a>¶
八地不通方澤之祭終嵗有一此則鄭學所宗也一云¶
唯有昊天無五精之帝而一天嵗二祭壇位唯一圓丘¶
之祭即是南郊日南至祭天春又一祭祈農事謂之二¶
祭無別天也五時迎氣皆祭五行之人帝太皥之屬非¶
祭天也文武配祭明堂皆祭人帝此則王學所宗也梁¶
陳迄隋議者各宗所師故郊丘互有變易云云梁明山¶
賓議周以建子祀天五月祭地殷以建丑祀天六月祭¶
地夏以建寅祀天七月祭地(祭法夏禘黄帝而郊/鯀殷禘嚳而郊㝠)　周¶
<pb:KR3k0032_WYG_092-13b>¶
禮典瑞四圭有邸以祀天注夏正郊天也　大宗伯以¶
蒼璧禮天注禮天以冬至謂天皇大帝在北極者　□¶
祀大神帥執事而卜日¶
　　　周郊禮¶
漢志丞相衡奏言昔者周文武郊於豐鄗成王郊于洛¶
邑天隨王者所居而饗之王商等以為郊處各在聖王¶
所都之南北書曰越三日丁巳用牲于郊牛二周公加¶
牲告徙新邑定郊禮於雒　洛誥周公曰王肇稱殷禮¶
<pb:KR3k0032_WYG_092-14a>¶
祀于新邑咸秩無文王若曰惇宗將禮稱秩元祀　召¶
誥越三日丁巳用牲于郊牛二注於乙卯三日用牲告¶
立郊位於天以后稷配故二牛疏此郊與社於攻位之¶
時已經營之今非常祭之月而特用牲祭天禮郊用特¶
牲以后稷配故二牛也郊特牲及公羊傳云養牲必養¶
二帝牛不吉以為稷牛(丁巳三月十四日也告立祭天/之位  楚語郊禘不過繭栗)¶
　其自時配皇天毖祀于上下其自時中乂注愼事天¶
地用是土中大致治　曲禮疏孝經説云后稷為天地¶
<pb:KR3k0032_WYG_092-14b>¶
之主文王為五帝之宗后稷配天南郊又配地北郊則¶
周人以嚳配圜丘亦當配方澤也天有六祭之一嵗有¶
九昊天上帝冬至祭之一也蒼帝立春祭之東郊二也¶
赤帝立夏祭之南郊三也黄帝季夏土王日祭之南郊¶
四也白帝立秋祭之西郊五也黑帝立冬祭之北郊六¶
也王者各禀五帝之精氣而王天下於夏正之月祭之¶
南郊七也四月龍星見而雩總祭五帝於南郊八也季¶
秋大饗五帝於明堂九也　大傳王者禘其祖之所自¶
<pb:KR3k0032_WYG_092-15a>¶
出以其祖配之注大祭曰禘大祭其先祖所由生謂郊¶
祀天也王者之先祖皆感大微五帝之精以生用正嵗¶
之正月郊祭之孝經曰后稷配天配靈威仰也文王配¶
上帝汎配五帝也　大戴禮踐阼篇武王銘曰隨天之¶
時以地之財敬祀皇天敬以先時公符篇皇皇上帝照臨¶
下土集地之靈降甘風雨庶物羣生各得其所靡今靡¶
古維予一人某敬拜皇天之祜薄薄之土承天之神興¶
甘風雨庶卉百穀莫不茂者既安且寧維予一人某敬¶
<pb:KR3k0032_WYG_092-15b>¶
拜下土之靈　泰誓類于上帝　詩維清肇禋箋云文¶
王受命始祭天疏文王之時禘郊未備所祭不過感生¶
之帝而已　周禮鼓人以雷鼓鼓神祀注祀天神也　周¶
書文王在酆王乃命三公九卿及百姓之人曰恭敬齋¶
潔咸恪而祀于上帝周公格于左閎門會羣臣曰大門¶
宗子助王恭明祀用能承天嘏命先人神祇報職用休¶
萬子孫被先王之靈光　表記后稷之祀易富也其辭¶
恭其欲儉其祿及子孫　中庸明乎郊社之禮禘嘗之¶
<pb:KR3k0032_WYG_092-16a>¶
義治國其如示諸掌乎　祭義惟聖人為能饗帝孝子¶
為能饗親　五經異義春秋公羊説禮郊及日皆不卜¶
常以正月上丁也成王命魯使卜從乃郊魯以上辛郊¶
不敢與天子同也　楚語一純二精三牲四時五色六¶
律七事八種九祭十日十二辰以致之百姓千品萬官¶
億醜兆民經入畡數以奉之明德以昭之龢聲以聽之¶
　　　周祀天三禮¶
大宗伯吉禮以禋祀祀昊天上帝以實柴祀日月星辰¶
<pb:KR3k0032_WYG_092-16b>¶
以槱燎祀司中司命飌師雨師疏此祀天神之三禮以¶
尊卑先後為次謂歆神始也　以血祭祭社稷五祀五¶
嶽以貍沈祭山林川澤以疈辜祭四方百物疏言祭地¶
示三等之禮尊卑之次亦是歆神始也　唐文粹賈曽¶
表春秋説云王者一嵗七祭天地合食於四孟别立分¶
至王肅曰孔子云兆圜丘於南郊又云祭天而地配此¶
合祭之明説唯鄭康成不論禘當合祭而分昊天上帝¶
為二神專憑緯文事匪經見其注大傳不王不禘云正¶
<pb:KR3k0032_WYG_092-17a>¶
嵗之正祭感帝之精注大司樂圓丘則引大傳五禘以¶
為冬至祭遞相矛盾¶
　　　魯郊祭¶
禮運魯之郊禘非禮也　公羊傳卜郊何以非禮魯郊¶
非禮也　呂氏春秋魯惠公使宰讓請郊廟之禮於天¶
子桓王使史角往　郊特牲疏魯之郊祭師説不同崔¶
氏皇氏用王肅之説以魯冬至郊天至建寅之月又郊¶
以祈穀故左傳云啟蟄而郊又云郊祀后稷以祈農事¶
<pb:KR3k0032_WYG_092-17b>¶
是二郊也鄭康成之説魯唯一郊不與天子郊天同月¶
轉卜三正但春秋魯禮也無建丑之月耳明堂位云魯¶
君以孟春祀帝于郊配以后稷(注孟春建子之月/魯之始郊日以至)案聖¶
證論王肅與馬昭之徒或云祭天用冬至之日或云用¶
冬至之月據周禮似用冬至之日禮記郊日用辛似用¶
冬至之月張融案郊與圓丘是一又引韓詩説三王各¶
正其郊與王肅同又魯以轉卜三正王與鄭同　説文¶
魯郊以丹雞祝¶
<pb:KR3k0032_WYG_092-18a>¶
　　　漢九天祠¶
郊祀志髙祖六年長安置祠祀官九天巫祠九天皆以¶
嵗時祠宮中(成帝初匡/衡奏罷之)注師古曰九天者謂中央鈞東¶
方蒼東北旻北&KR0007;西北幽西方浩西南朱南炎東南陽¶
其説見淮南子一説東旻東南陽南赤西南朱西成西¶
北幽北&KR0007;東北變中央鈞(史記正義尚書考靈曜云東/昊東南隂云云同上  東蒼)¶
(東北閔北&KR0007;西北幽西昊西南朱南炎東南/陽  太&KR0007;經云中從羡更睟廓减沈成天)　呂氏春¶
秋天有九野中央鈞其星角亢氐東方蒼其星房心尾¶
<pb:KR3k0032_WYG_092-18b>¶
東北變其星箕斗牽牛北方&KR0007;其星婺女虚危營室西¶
北幽其星東壁奎婁西方顥其星胃昴畢西南朱其星¶
觜巂參東井南方炎其星輿&KR0017;柳七星東南陽其星張¶
翼軫　郊祀志神明臺注師古曰漢宮閣疏云上有九¶
室常置九天道士百人¶
　　　漢五畤　北畤　渭陽五帝廟　五帝壇　議¶
　　　郊祀　圜丘¶
郊祀志秦襄公列為諸侯自以為主少昊之神作西畤¶
<pb:KR3k0032_WYG_092-19a>¶
祠白帝(年表襄公八年平王之元年立西畤六國表曰/位在藩臣而臚于郊祀僣端見矣  説文云畤)¶
(者天子五帝所止祭僣叙/傳曰大夫臚岱侯伯  畤)其後十四年秦文公作鄜畤¶
用三牲郊祭白帝焉(年表秦文公十年/平王之十四年作)自未作鄜畤而¶
雍旁故有吳陽武畤雍東有好畤皆廢無祀(或曰自古/以雍州積)¶
(髙神明之隩葢黄帝時/嘗用事雖晚周亦郊焉)秦德公卜居雍雍之諸祠自此¶
興秦宣公四年作密畤渭南祭青帝後二百五十年秦¶
靈公四年於吳陽作上畤祭黄帝作下畤祭炎帝秦獻¶
公作畦畤於櫟陽而祀白帝唯雍四畤上帝為尊三年¶
<pb:KR3k0032_WYG_092-19b>¶
一郊秦以十月為嵗首故常以十月上宿郊見(月上/旬也)通¶
權火拜於咸陽之旁而衣上白西畤畦畤祠如其故上¶
不親往漢髙祖以十月至霸上立為漢王因以十月為¶
嵗首色上赤二年冬東擊頃籍而還入關問秦時上帝¶
祠何帝也對曰四帝有白青黄赤帝之祠髙祖曰吾聞¶
天有五帝而四何也莫知其説於是髙祖曰吾知之矣¶
廼待我而具五也廼立黑帝祠名曰北畤有司進祠上¶
不親往悉召故秦祠官復置太祝太宰如其故儀禮下詔¶
<pb:KR3k0032_WYG_092-20a>¶
曰吾甚重祠而敬祭今上帝之祭及山川諸神當祠者¶
各以時禮祠之如故文帝十三年(紀十三/年夏)下詔曰祕祝¶
之官移過於下朕甚弗取其除之始名山大川在諸侯¶
諸侯祝各自奉祠天子官不領及齊淮南國廢令太祝¶
盡以嵗時致禮如故明年(十四/年春)以嵗比登詔有司增雍¶
五畤路車各一乗駕被具西畤畦畤寓車各一乗寓馬¶
四匹駕被具河湫漢水玉加各二及諸祀皆廣壇場圭¶
幣爼豆以差加之魯人公孫臣上書以漢當土德土德¶
<pb:KR3k0032_WYG_092-20b>¶
之應黄龍見宜改正朔服色色上黄張蒼以為漢乃水¶
德遂罷臣言明年(紀十五/年春)黄龍見成紀於是召臣拜博¶
士與諸生申明土德草改厯服色事其夏下詔曰有異¶
物之神見于成紀毋害于民嵗以有年朕幾郊祀上帝¶
諸神禮官議毋諱以朕勞有司皆曰古者天子夏親郊¶
祀上帝于郊(三王之郊一用夏正于時/十月為嵗首故言夏郊)故曰郊於是夏¶
四月文帝始幸雍郊見五畤祠(漢興至此/方親郊)衣皆上赤新¶
垣平以望氣見上言長安東北有神氣成五采若人冠冕¶
<pb:KR3k0032_WYG_092-21a>¶
或曰東北神明之舎天瑞下宜立祠上帝以合符應於¶
是作渭陽五帝廟同宇帝一殿面五門各如其帝色祠¶
所用及儀物亦如雍五畤明年(十六/年)四月郊見權火舉¶
而祠若光煇然屬天(元始五年大司馬奏孝文十六年/初起渭陽五帝廟祭泰一地祇以)¶
(太祖髙皇帝配日冬至祠泰一夏至祠/地祇皆并祠五帝而共一牲上親拜郊)於是使博士諸¶
生刺六經中作王制議巡狩封禪事帝出長門若見五¶
人道北遂因其直立五帝壇祠以五牢使祠官致禮(平/誅)¶
(乃不復自親/使有司行事)　紀景帝中六年冬十月行幸雍郊五畤¶
<pb:KR3k0032_WYG_092-21b>¶
武帝元光二年冬十月初至雍郊見五畤(史大事記元/光元年帝初)¶
(之雍二年/郊見五畤)後常三嵗一郊元狩元年冬十月行幸雍祠¶
五畤獲白麟作白麟之歌(徐廣曰武帝立已十九年然/志云郊雍獲一角獸若麃)¶
(有司曰陛下肅祇郊祀上帝報錫一角獸葢麟云於是/以薦五畤畤加一牛以燎錫諸侯白金以風符應合于)¶
(天/也)二年冬十月行幸雍祠五畤元鼎四年冬十月行幸¶
雍祠五畤賜民爵一級女子百户牛酒五年冬十月行¶
幸雍祠五畤遂踰隴登空桐西臨祖厲河而還元封二¶
年冬十月行幸雍祠五畤四年冬十月行幸雍祠五畤¶
<pb:KR3k0032_WYG_092-22a>¶
通回中道大始四年十二月行幸雍祠五畤(凡八年太/初二  祠)¶
(官進畤/犢牢具)宣帝五鳯二年三月行幸雍祠五畤(史大事記/神爵二年)¶
(上郊雍五畤祋/祤出寶璧玉器)元帝初元五年行幸雍祠五畤永光四¶
年三月行幸雍祠五畤建昭元年三月行幸雍祠五畤¶
成帝建始二年春正月罷雍五畤(志云建始二年丞相/衡言今雍鄜宻上下)¶
(畤本秦侯各以其意所立非禮所載漢初因秦故祠復/立北畤今既稽古郊見上帝五方畢陳各有位饌不宜)¶
(復/修)永始二年十一月行幸雍祠五畤三年冬十月庚辰¶
復雍五畤元延元年綏和元年並三月行幸雍祠五畤¶
<pb:KR3k0032_WYG_092-22b>¶
　郊祀志秦祠雍四畤春為嵗禱因泮凍秋涸凍冬賽¶
祠五月嘗駒春夏用騂秋冬用駵駒(一本云駒四匹木/寓龍一駟木寓車)¶
(馬一駟各/如其帝色)黄犢羔各四圭幣各有數皆生瘞埋無爼豆¶
之具三年一郊秦以十月為嵗首故常十月上宿郊見¶
通爟火拜於咸陽之旁而衣上白文帝十四年(一本十/三年)¶
詔增雍五畤路車各一乗被駕具武帝太初二年有司¶
言雍五畤無牢孰具芬芳不備迺令祠官進畤犢牢具¶
色食所勝以木寓馬代駒云　地理志扶風雍縣有五¶
<pb:KR3k0032_WYG_092-23a>¶
畤(太昊黄帝以下/祠三百三所)　百官表五畤各一尉　括地志漢¶
五帝畤在岐州雍縣南(鄜密吳陽/上下北)　史記正義西畤在¶
秦州括地志三畤原在岐州雍縣南二十里(鄜上下畤/並在此原)¶
(上因名三畤原/在吳山之陽)畦畤在雍州櫟陽縣東二十五里櫟陽¶
故城中晉灼云形如種韭一畦畤中各一土封也張晏¶
云漢祠五畤於雍丘五里一烽火括地志云渭陽五帝¶
廟在雍州咸陽縣東三十里宮殿疏云五帝廟一宇五¶
殿也(一宇之内設五帝各依其方/帝别為一殿而門名如帝色)　齊志王儉議秦為¶
<pb:KR3k0032_WYG_092-23b>¶
諸侯雜祀諸畤始皇并天下未有定祠漢髙受命因雍¶
四畤而起北畤始祠五帝未定郊丘文帝十六年新垣¶
平議初起渭陽五帝廟武帝初至雍郊見五畤後常三¶
嵗一郊祠雍元鼎四年始立后土祠於汾隂明年立太¶
一祠於甘泉自是以後二嵗一郊與雍更祠成帝初匡¶
衡於長安定南北郊哀平之際又復甘泉汾隂祠元始¶
五年復長安南北二郊光武建武二年定郊祀兆於洛¶
陽魏晉因循率由漢典　隋志案前漢黄圖上帝壇徑¶
<pb:KR3k0032_WYG_092-24a>¶
五丈髙九尺后土壇方五丈髙六尺　文帝紀十五年¶
春黄龍見於成紀上乃下詔議郊祀公孫臣明服¶
色新垣平設五廟(即渭陽/五帝廟)夏四月上幸雍始郊見¶
五帝赦天下修名山大川祀有司以嵗時致禮十六¶
年夏四月上郊祀五帝于渭陽(師古曰志云在長安/東北  郊祀志注師)¶
(古曰廟記云五帝廟在長安東北廟志云夏四月文帝/親拜霸渭之㑹以郊見渭陽五帝  臨渭其北穿蒲池)¶
(溝水後文帝怠於改正服&KR0017;神之事而渭/陽長門五帝使祠官領以時致禮不往焉)　郊祀志八¶
神云云蓋天好隂祠之必於髙山之下畤命曰畤地貴¶
<pb:KR3k0032_WYG_092-24b>¶
陽祭之必於澤中圓丘云(史記正義葢在今寶鼎縣/北圜丘上祠后土是也)¶
　　　漢宣室受釐¶
賈誼傳文帝思誼召之至入見上方受釐宣室注宣室¶
未央前正室漢儀注祭天地五畤皇帝親自行祠還致¶
福釐　文紀十四年春詔曰祠官祝祭皆歸福於朕躬¶
　　　漢甘泉泰畤　泰一壇　紫壇　泰一祠　五¶
　　　帝壇　甘泉圜丘　寶鼎神䇿　泰一鏠旗¶
　　　天文壇　泰畤壇¶
<pb:KR3k0032_WYG_092-25a>¶
紀元鼎五年十一月辛巳朔旦冬至立泰畤于甘泉(王/莾)¶
(奏元鼎五年十一月癸未立太一祠于/甘泉三嵗一郊與雍更祠亦以髙祖配)天子親郊見(注/師)¶
(古曰祠/太一也)朝日夕月(應劭曰天子春朝日秋夕月朝日以/朝夕月以夕臣瓚曰漢儀注郊泰畤)¶
(皇帝平旦出竹宮東向揖日其夕西鄉揖月便用郊日/不用春秋也師古曰春朝朝日秋暮夕月常禮也郊泰)¶
(畤而揖日月此又別儀常晉志/曰漢武云云後遂旦夕  拜)詔曰朕以&KR0396;身託于王¶
侯之上德未能綏民民或飢寒故巡祭后土以祈豐年¶
冀州脽壤迺顯文鼎獲薦于廟渥洼水出馬朕其御焉¶
戰戰兢兢懼不克任思昭天地内惟自新詩云四牡翼¶
<pb:KR3k0032_WYG_092-25b>¶
翼以征不服親省邊陲用事所極望見泰一修天文䄠¶
(古禪字祭也臣瓚曰此年初祭泰畤于甘泉此祭天于/文䄠也祭天則天文従故曰修天文䄠也師古曰朝日)¶
(夕月即天/文䄠也)辛卯夜若景光十有二明易曰先甲三日後¶
甲三日(先甲三日辛也/後甲三日丁也)朕甚念年嵗未咸登勅躬齋戒¶
丁酉拜况于郊　郊祀志(兼本/紀)元光二年亳人繆忌奏¶
祠泰一方曰天神貴者曰泰一泰一佐曰五帝古者天¶
子以春秋祭泰一東南郊日一太牢七日(每日以一太/牢凡七日祭)¶
(也/)為壇開八通之鬼道於是天子令太祝立其祠於長¶
<pb:KR3k0032_WYG_092-26a>¶
安城東南郊常奉祠如忌方(通鑑綱目元光/二年立泰一祠)後人上書¶
言古者天子三年一用太牢祠三一天一地一泰一天¶
子許之令太祝領祠之於忌泰一壇上如其方後人復¶
有言古者天子常以春解祠祠黄帝用一梟破鏡㝠羊¶
用羊祠馬行用一青牡馬泰一臯山君用牛武夷君用¶
乾魚隂陽使者以一牛令祠官領之如其方而祠於忌¶
泰一壇旁元鼎四年秋上雍且郊或曰五帝泰一之佐¶
也宜立泰一而上親郊之上疑未定齊人公孫卿曰今¶
<pb:KR3k0032_WYG_092-26b>¶
年得寶鼎其冬辛巳朔旦冬至與黄帝時等卿有札書¶
曰黄帝得寶鼎冕侯問於&KR0017;㬰區對曰黄帝得寶鼎神¶
䇿是嵗己酉朔旦冬至得天之紀終而復始黄帝迎日¶
推筴率二十嵗復朔旦冬至五年冬十月上遂郊雍至¶
隴西登空桐幸甘泉令祠官寛舒等具泰一祠壇放亳¶
忌泰一壇三陔(陔重/也)五帝壇環居其下各如其方黄帝¶
西南除八通鬼道(服䖍曰坤位在/未黄帝従土位)泰一所用如雍一畤¶
物而加醴棗脯之屬殺一氂牛(音貍西南夷/長髦之牛也)以為爼豆¶
<pb:KR3k0032_WYG_092-27a>¶
牢具而五帝獨有爼豆醴進其下四方地為腏食羣神¶
從者及北斗云(腏謂聨續/而祭也)已祠胙餘皆燎之其牛色白¶
白鹿居其中彘在鹿中水而酒之(言以白鹿納牛中以/彘肉納鹿中又以水)¶
(及酒合/内鹿中)祭日以牛祭月以羊彘特泰一祝宰則衣紫及¶
繡五帝各如其色日赤月白(史平凖書既得寶鼎立后/土太一祠注元鼎四年立)¶
(后土五年/立泰畤)十一月辛巳朔旦冬至昒爽天子始郊拜泰¶
一朝朝日夕夕月則揖而見泰一如雍郊禮其贊享曰¶
天始以寶鼎神䇿授皇帝朔而又朔終而復始皇帝敬¶
<pb:KR3k0032_WYG_092-27b>¶
拜見焉而衣上黄其祠列火滿壇壇旁亨炊具有司云¶
祠上有光公卿言皇帝始郊見泰一雲陽有司奉瑄玉¶
(璧大六寸/謂之瑄)嘉牲薦享(漢舊儀云祭天養/牛五嵗至三千斤)是夜有美光及¶
晝黄氣上屬天太史令談祠官寛舒等曰神靈之休祜¶
福兆祥宜因此地光域立泰畤壇以明應令太祝領秋¶
及臘間祠三嵗天子一郊見(兒寛上壽曰宗祀泰一席/漢舊儀祭天用六采綺)¶
(六重用玉几玉/飾器凡七十)其秋為伐南越告禱泰一以牡荆畫幡¶
日月北斗登龍以象泰一三星為泰一鏠旗命曰靈旗¶
<pb:KR3k0032_WYG_092-28a>¶
為兵禱則太史奉以指所伐國(注李竒曰牡荆作幡柄/也如淳曰牡荆荆之無)¶
(子者皆潔齋之道晉灼曰牡節間不相當也月暈刻之/為劵以畏病者天文志中宫天極星其一明者泰一之)¶
(常居也旁三星三公也畫一星在後三星在前為泰一/鏠旗也師古曰李晉二説是以牡荆為幡竿而畫幡為)¶
(日月龍及星泰揚雄甘泉賦招搖泰一舉洪頤樹靈旗/  郊祀歌惟  元尊招搖靈旗九夷賔將  晉志太一)¶
(星在天一南相近亦天帝神也主使十六神知風雨水/旱兵革飢饉疾疫災害所在之國  淮南子云太微者)¶
(太一之庭紫宮/者太一之居)元鼎六年春既滅南越下公卿議曰民¶
間祠有鼔舞樂今郊祠而無樂豈稱乎於是塞南越禱¶
祠泰一后土始用樂舞作二十五絃及空侯瑟元封元¶
<pb:KR3k0032_WYG_092-28b>¶
年冬北巡朔方迺歸甘泉且用事泰山先類祠泰一(類/祠)¶
(謂以事類祭之類元鼎五年/郊見元封元年  祠泰一)二年冬郊雍五帝還拜祝¶
祠泰一贊享曰德星昭衍厥為休祥壽星仍出淵耀光¶
明信星昭見皇帝敬拜泰祝之享(史記元封元年秋有/星茀于東井後十餘)¶
(日有星茀于三能望氣王朔言候獨見塡星出如&KR0050;食/頃復入有司曰陛下建封禪天其報德星云師古以德)¶
(星即鎭星索隱曰德星嵗也壽/星南極老人也信星鎭星也)五年冬行南巡守春三¶
月還至太山增封四月還幸甘泉郊泰畤天漢元年正¶
月行幸甘泉郊泰畤後元元年正月行幸甘泉郊泰畤¶
<pb:KR3k0032_WYG_092-29a>¶
二月詔曰朕郊見上帝巡于北邊見羣鶴留止以不罔¶
羅靡所獲獻薦于泰畤光景並見其赦天下至宣帝修¶
武帝故事敬齊祠之禮神爵元年正月行幸甘泉郊泰¶
畤數有美祥改元神爵四年二月詔修興泰一五帝后¶
土之祠齊戒之暮神光顯著薦鬯之夕神光交錯上帝¶
嘉嚮海内承福五鳯元年正月幸甘泉郊泰畤甘露元¶
年正月三年正月行幸甘泉郊泰畤匈奴呼韓邪單于¶
稽侯㹪來朝黄龍元年正月行幸甘泉郊泰畤單于來¶
<pb:KR3k0032_WYG_092-29b>¶
朝(凡五/郊)元帝初元二年四年永光元年五年建昭二年¶
並正月行幸甘泉郊泰畤(志凡五奉泰畤后土/之祠間嵗一幸甘泉)成帝建¶
始元年匡衡張譚奏十二月作長安南北郊罷甘泉汾¶
隂祠是日大風拔甘泉畤中大木十圍以上(壞竹/宮)二年¶
正月罷雍五畤詔曰迺者徙泰畤后土於南北郊朕親¶
飭躬郊祀上帝皇天報應神光並見匡衡言甘泉泰畤¶
紫壇八觚宣通象八方五帝壇環周其下又有羣神之¶
壇以尚書禋六宗望山川徧羣神之義紫壇有文章采¶
<pb:KR3k0032_WYG_092-30a>¶
鏤黼黻之飾及玉女樂石壇仙人祠瘞鸞輅騂駒寓¶
龍馬上質不飾以章天德紫壇偽飾宜皆勿脩(服䖍/曰八)¶
(觚如今社壇師/古曰觚角也)永始三年冬十月庚辰皇太后詔復¶
甘泉泰畤汾隂后土雍五畤陳倉陳寶祠(語在郊/祀志)四¶
年春正月行幸甘泉郊泰畤神光降集紫殿元延二¶
年四年綏和三年並正月幸甘泉郊泰畤(太后詔復/南北郊長)¶
(安如/故)哀帝建平三年十一月壬子復甘泉泰畤汾隂¶
后土罷南北郊遣有司禮祠　太一與泰一不同禮¶
<pb:KR3k0032_WYG_092-30b>¶
樂志武帝定郊祀之禮祠太一甘泉就乾位在京之¶
西北若立泰一祠壇於東南郊即與就乾位異矣(楚/詞)¶
(九歌首以/東皇太一)漢以正月上辛祠泰畤甘泉以昏時夜祠¶
至明而終常有流星經于祠壇上使童男女七十人¶
俱歌春歌青陽夏歌朱明秋歌西顥冬歌&KR0007;㝠又得¶
神馬渥洼中復次以為太一歌　置壽宫神君(臣瓚/曰壽)¶
(宫奉神/之宫)神君最貴者曰太一其佐曰太禁司命之屬¶
皆從之非可得見聞其言來則風肅然居室帷中時¶
<pb:KR3k0032_WYG_092-31a>¶
晝言然常以夜天子祓然後入又置壽宫北宫張羽旗¶
設共具以禮神君(元朔/四年)　志云諸所興如薄忌泰一及¶
三一以嵗時致禮皆太祝領之甘泉泰一汾隂后土三¶
年親郊祠¶
平帝元始五年大司馬奏孝文十六年用新垣平初起¶
渭陽五帝廟祭泰一地祇以太祖髙皇帝配日冬至祠¶
泰一夏至祠地祇皆并祠五帝而共一牲上親郊拜後¶
平伏詐誅迺不復自親而使有司行事孝武元鼎四年¶
<pb:KR3k0032_WYG_092-31b>¶
十一月甲子始立后土祠於汾隂五年十一月癸未始¶
立泰一祠於甘泉三嵗一郊與雍更祠亦以髙祖配¶
禮樂志武帝祠太一於甘泉就乾位也(師古曰在/京師西北)作十¶
九章之歌以正月上辛用事甘泉圓丘郊祀歌帝臨二¶
帝臨中壇四方承宇惟泰元七惟泰元尊媪神蕃釐繼¶
統共勤順皇之德鸞路龍鱗罔不肸飾鐘鼔笙竽雲舞¶
翔翔招搖靈旗九夷賔將天地八天地並况惟予有慕¶
爰熙紫壇思求厥路恭承禋祀緼豫為紛黼繡周張承¶
<pb:KR3k0032_WYG_092-32a>¶
神至尊千童羅舞成八溢合好効歡虞泰一天門十一¶
天門開詄蕩蕩穆並騁以臨饗光夜燭德信著星留俞¶
塞隕光照紫幄珠熉黄月穆穆以金波日華燿以宣明¶
后皇十四后皇嘉壇立&KR0007;黄服物發冀州兆&KR0041;祉福華¶
&KR0974;&KR0974;十五神之揄臨壇宇神安坐鴹吉時神嘉虞申貳¶
觴五神十六扢嘉壇椒蘭芳璧玉精垂華光　揚雄甘¶
泉賦正月従上甘泉還奏賦曰惟漢十世將郊上&KR0007;定¶
泰畤雍神休尊明號迺命郡僚歴吉日協靈辰星陳天¶
<pb:KR3k0032_WYG_092-32b>¶
行逆釐三神齊陽靈之宫集虖禮神之囿登虖頌祇之¶
堂欽祡宗祈燎熏皇天招繇泰壹舉洪頤植靈旗樵蒸¶
焜上配藜四施&KR0007;瓚觩䚧秬鬯泔淡肸蠁豐融懿懿芬¶
芬炎感黄龍兮熛訛碩麟選巫咸兮叫帝閽開天庭兮¶
延羣神儐暗藹兮降清壇瑞穰穰兮委如山天閫決兮¶
地垠開八荒協兮萬國諧雲飛揚兮雨滂沛子胥德兮¶
麗萬世崇崇圜丘隆隱天兮增宫㠁差駢嵯峨兮聖皇¶
穆穆信厥對兮倈祗郊禋神所依兮俳佪招搖靈迉迡¶
<pb:KR3k0032_WYG_092-33a>¶
兮　黄圖漢圜丘在昆明故渠南有漢故圓丘髙二丈¶
周回百二十步　續漢志注漢舊儀祭天紫壇幄帷¶
水經注應劭曰天郊在長安南即此也¶
　　　漢郊祀禮　上帝后土壇¶
禮樂志武帝定郊祀之禮祠太一於甘泉就乾位也(在/京)¶
(師西/北)祭后土於汾隂澤中方丘也(祭地以方/象地形)乃立樂府¶
以正月上辛用事甘泉圜丘(師古曰依周禮郊天日也/辛取齋戒自新之義圜丘)¶
(象取/天形)昏祠至明夜有神光止集祠壇天子自竹宫望拜¶
<pb:KR3k0032_WYG_092-33b>¶
(漢舊儀云竹/宫去壇三里)百官侍祠者數百人皆肅然動心焉　後¶
漢陳忠傳郊祀之禮定於元成　衞宏漢舊儀皇帝祭¶
天居雲陽宫齋百日上甘泉通天臺髙二十丈以候天¶
神之下天神下壇所舉烽火皇帝就竹宫望壇拜不至¶
壇所(竹宮去壇三里甘泉臺去長安三百里望/見長安城黄帝以來所祭天之圓丘也)　魏志¶
王朗傳注魏名臣奏載朗節省奏曰西京雲陽汾隂之¶
大祭千有五百之羣祀通天之臺入阿房之宫齋必百¶
日養犧五載牛則三千其重玉則七千其器文綺以飾¶
<pb:KR3k0032_WYG_092-34a>¶
重席童女以蹈舞綴釀酎必貫三時而後成樂人必三¶
千四百而後備　隋禮儀志陳大建十一年祠部郎王¶
元規議曰案前漢黄圖上帝壇徑五丈髙九尺后土壇¶
方五丈髙六尺　翼奉傳漢家郊兆寢廟祭祀之禮多¶
不應古　春秋繁露郊事對第七十一廷尉臣湯承制¶
以郊事問故膠西相仲舒仲舒對曰魯郊用純騂剛周¶
色上赤魯以天子命郊故以騂　後漢陳元傳數陳郊¶
廟之禮帝不能用　宋志袁山松漢百官志云郊祀之¶
<pb:KR3k0032_WYG_092-34b>¶
事太尉掌亞獻光祿掌三獻太常每祭祀先奏其禮儀¶
及行事掌贊天子¶
　　　漢齊祠禮¶
郊祀志宣帝即位十二年下詔曰蓋聞天子尊事天地¶
修祀山川古今通禮也間者上帝之祠闕而不親十有¶
餘年朕親飭躬齋戒親奉祀為百姓&KR0041;嘉氣獲豐年焉¶
明年正月上始幸甘泉郊見泰畤數有美祥修武帝故¶
事盛車服敬齊祠之禮頗作詩歌其三月幸河東祠后¶
<pb:KR3k0032_WYG_092-35a>¶
土有神爵集改元為神爵制詔太常以四時祠江海雒¶
水祈為天下豐年¶
　　　漢長安南北郊　成都南北郊¶
紀建始元年十二月作長安南北郊罷甘泉汾隂祠是¶
日大風抜甘泉畤中大木十圍以上二年正月罷雍五¶
畤辛巳上始郊祀長安南郊詔曰迺者徙泰畤后土于¶
南郊北郊朕親飭躬郊祀上帝皇天報應神光並見三¶
輔長無共張繇役之勞赦奉郊縣長安長陵(應劭曰天/郊在長安)¶
<pb:KR3k0032_WYG_092-35b>¶
(城南地郊在/長安城北)三月辛丑始祠后土於北郊　郊祀志(兼/紀)¶
成帝初即位丞相衡御史大夫譚奏言帝王之事莫大¶
於承天之序承天之序莫重於郊祀故聖王盡心極慮¶
以建其制祭天於南郊就陽之義也瘞地於北郊即隂¶
之象也天之於天子也因其所都而各享焉往者孝武¶
皇帝居甘泉宮即於雲陽立泰畤祭於宮南今常幸長¶
安郊見皇天反北之泰隂祠后土反東之少陽事與古¶
制殊又至雲陽行谿谷中阸陜且百里汾隂則度大川¶
<pb:KR3k0032_WYG_092-36a>¶
有風波舟楫之危皆非聖王所宜數乗郡縣治道共張¶
吏民困苦百官煩費勞所保之民行危險之地難以奉¶
神靈而祈福祐殊未合於承天子民之意昔者周文武¶
郊於豐鄗成王郊於雒邑由此觀之天隨王者所居而¶
饗之可見也甘泉泰畤河東后土之祠宜可徙置長安¶
合於古帝王願與羣臣議定奏可大司馬車騎將軍許¶
嘉等八人以為所從來久遠宜如故右將軍王商博士¶
師丹議郎翟方進等五十人以為禮記曰燔柴於太壇¶
<pb:KR3k0032_WYG_092-36b>¶
祭天也瘞薶於太折祭地也兆於南郊所以定天位也¶
祭地於大折在北郊就隂位也郊處各在聖王所都之¶
南北天地以王者為主故聖王制祭天地之禮必於國¶
郊長安聖主之居皇天所觀視也甘泉河東之祠非神¶
靈所饗宜徙就正陽太隂之處違俗復古循聖制定天¶
位如禮便於是衡譚奏議曰陛下聖德聦明承天大典¶
詩曰毋曰髙髙在上陟降厥士言天之日監王者之處¶
也迺眷西顧此維予宅言天以文王之都為居也宜於¶
<pb:KR3k0032_WYG_092-37a>¶
長安定南北郊為萬世基天子從之(翼奉傳奉言漢家/郊兆&KR0397;廟祭祀之)¶
(禮多不應古匡衡為相奏徙南北郊其議皆/自奉發之  班彪曰匡衡改郊兆後皆數復)其後衆庶¶
多言不當變動祭祀又初罷甘泉泰畤作南郊日大風¶
壞甘泉竹宮折畤中木十圍以上百餘天子異之以問¶
劉向對曰家人尚不欲絶種祠况於國之神寶舊畤且¶
甘泉汾隂及雍五畤始立皆有神祇感應然後營之非¶
茍而已也於是上無繼嗣故令皇太后詔有司曰孝武¶
皇帝大聖通明始建上下之祠營泰畤於甘泉定后土¶
<pb:KR3k0032_WYG_092-37b>¶
于汾隂而神祇安之享國長久子孫蕃滋今皇帝寛仁¶
孝順靡有大愆而久無繼嗣思其咎職在徙南北郊春¶
秋大復古善順祀其復甘泉泰畤汾隂后土如故及雍¶
五畤陳倉陳寶祠在陳倉者(時永始三年冬/十月庚辰詔也)綏和二年¶
三月皇太后詔有司復長安南北郊哀帝建平三年冬¶
十一月壬子復甘泉泰畤汾隂后土祠罷南北郊平帝¶
元始五年大司馬王莽奏言王者父事天故爵稱天子¶
孔子曰人之行莫大於孝孝莫大於嚴父嚴父莫大於¶
<pb:KR3k0032_WYG_092-38a>¶
配天王者尊其考欲以配天緣考之意欲尊祖推而上¶
之遂及始祖是以周公郊祀后稷以配天宗祀文王於¶
明堂以配上帝禮記天子祭天地及山川嵗徧春秋穀¶
梁傳以十二月下辛卜正月上辛郊髙皇帝受命因雍¶
四畤起北畤而備五帝未共天地之祀孝文十六年用¶
新垣平議初起渭陽五帝廟祭泰一地祇以太祖髙皇¶
帝配冬至祠泰一夏至祠地祇皆并祠五帝而共一牲¶
上親郊拜後平伏詐誅乃不復自親而使有司行事孝¶
<pb:KR3k0032_WYG_092-38b>¶
武皇帝祠雍曰今上帝朕親郊而后土無祠則禮不答¶
也於是元鼎四年十一月甲子始立后土祠于汾隂或¶
曰五帝泰一之佐宜立泰一五年十一月癸未立泰一¶
祠於甘泉三嵗一郊與雍更祠亦以髙祖配不嵗事天¶
皆未應古制建始元年徙甘泉泰畤河東后土於長安¶
南北郊永始元年三月以未有皇孫復甘泉河東祠綏¶
和二年以卒不獲祐復長安南北郊建平三年懼孝哀¶
皇帝之疾未瘳復甘泉汾隂祠竟復無福臣謹與太師¶
<pb:KR3k0032_WYG_092-39a>¶
孔光長樂少府平晏大司農左咸中壘校尉劉歆太中¶
大夫朱陽博士薛順議郎國由等六十七人議皆曰宜¶
如建始時丞相衡等議復長安南北郊如故改其祭禮¶
曰周官天墬之祀樂有別有合以孟春正月上辛若丁¶
天子親合祀天地于南郊㠯髙帝髙后配以日冬至使¶
有司奉祠南郊髙帝配而望羣陽日夏至使有司奉祭¶
北郊髙后配而望羣隂奏可三十餘年間天墬之祠五¶
従焉(又立長/安諸廟)　樂志孔光何武奏郊祭樂人員六十二¶
<pb:KR3k0032_WYG_092-39b>¶
人給祠南北郊　蜀志章武二年十月詔丞相亮營南¶
北郊於成都(昭/烈)¶
　　　漢長安五兆　廣畤¶
郊祀志元始五年孔光等八十九人議曰今稱天神曰¶
皇天上帝泰一兆曰泰畤而稱墬祇曰后土與中央黄¶
靈同又兆北郊未有尊稱宜令墬祇稱皇墬后祇兆曰¶
廣畤分羣神㠯類相從為五部兆天墬之別神中央帝¶
黄靈后土畤及日廟北辰北斗塡星中宿中宮于長安¶
<pb:KR3k0032_WYG_092-40a>¶
城之未墬兆東方帝太昊青靈句芒畤及靁公風伯廟¶
嵗星東宿東宫于東郊兆南方炎帝赤靈祝融畤及熒¶
惑星南宿南宫于南郊兆西方帝少皥白靈蓐收畤及¶
太白星西方西宫于西郊兆北方帝顓頊黑靈&KR0007;㝠畤¶
及月廟雨師廟辰星北宿北宮于北郊兆奏可於是長¶
安兆畤盛矣¶
　　　漢祭圓丘儀　漢郊禋制(見後/)¶
唐禮志賈曾議曰三輔故事祭于圓丘上帝后土位皆¶
<pb:KR3k0032_WYG_092-40b>¶
南面則漢嘗合祭矣(會要云三輔故事漢祭圓丘儀上帝/位正南面后土位亦南面而少東)¶
　　　漢雒陽郊兆　增廣郊祀　圓壇　雒陽北郊¶
　　　　議郊祀　南北郊制度¶
紀建武二年正月壬子起髙廟建社稷於洛陽立郊兆¶
於城南始正火德色上赤(注續漢書曰制郊兆/於洛陽城南七里)十三年¶
益州傳送瞽師郊廟樂器葆車輿輦於是法物始備(十/年)¶
(平隴十二/年平蜀)十八年三月幸蒲坂祠后土中元元年(丙辰/嵗)¶
初立北郊兆域二年(丁巳/嵗)春正月辛未初立北郊祠后¶
<pb:KR3k0032_WYG_092-41a>¶
土　祭祀志建武元年光武即位于鄗為壇營於鄗之¶
陽祭告天地采用元始中郊祭故事六宗(日月星辰/山川海)羣¶
神皆從未以祖配天地共犢餘皆尚約注黄圖載元始¶
儀最悉曰元始四年宰衡莽奏曰帝王之義莫大於承¶
天承天之序莫重於郊祀祭天於南就陽位祀地於北¶
主隂義圓丘象天方澤則地圓方因體南北從位燔燎¶
升氣瘞埋就類牲欲繭栗味尚清&KR0007;器成匏勺貴誠因¶
質天地神所統故類乎上帝則禋于六宗望于山川班¶
<pb:KR3k0032_WYG_092-41b>¶
于羣神皇天后土隨王所在而事祐焉甘泉太陽河東¶
少陽咸失厥位不合禮制聖王之制必上當天心下合¶
地意中考人事故曰豈弟君子求福不回回而求福厥¶
路不通在易泰卦乾坤合體天地交通萬物聚出其律¶
太蔟天子親郊天地先祖配天先妣配地隂陽之別以¶
日冬至郊天夏至祀后土君不省方而使有司於是定¶
郊祀長安南北郊罷甘泉河東祀　建武二年正月初¶
制郊兆於雒陽城南七里依鄗采元始中故事為圓壇¶
<pb:KR3k0032_WYG_092-42a>¶
八陛中又為重壇天地位其上皆南鄉西上其外壇上¶
為五帝位青帝甲寅赤帝丙巳黄帝丁未白帝庚申黑¶
帝壬亥其外為壝重營皆紫以象紫垣有四通道以為¶
門日月在中營内南道日在東月在西北斗在北道之¶
西皆别位不在羣神列中八陛陛五十八醊合四百六¶
十四醊五帝陛郭帝七十二醊合三百六十醊中營四¶
門門五十四神合二百一十六神外營四門門百八十¶
神合四百三十二神皆背營内向中營四門門封神四¶
<pb:KR3k0032_WYG_092-42b>¶
外營四門門封神四合三十二神凡千五百一十四神¶
背中營神五星也及中宫五官神及五嶽之屬背外營¶
神二十八宿外宫星雷公先農風伯雨師四海四瀆名¶
山大川之屬也至七年五月詔三公曰漢當郊堯其與¶
卿大夫博士議時御史杜林以為漢起不因緣堯舊制¶
以髙帝配方軍師在外可且如元年郊祀故事上從之¶
語在杜林傳隴蜀平後乃增廣郊祀髙帝配位在中壇¶
上西面北上(漢舊儀曰祭天紫壇帷幄髙皇/配天居堂下西向紺帷帳紺席)天地黄帝¶
<pb:KR3k0032_WYG_092-43a>¶
各一犢青赤帝共一犢白黑帝共一犢凡六犢日月北¶
斗共用牛一四營羣神共用牛四凡樂奏青陽朱明西¶
皓&KR0007;&KR0256;及雲翹育命舞中營外營四門凡用席二百一¶
十六枚皆莞簟率一席三神日月北斗無陛郭醊既送¶
神燌爼實於壇南已地中元元年初起北郊兆域遷呂¶
太后于園上薄太后尊號曰髙皇后以配地祇語在光¶
武紀北郊在雒陽城北四里為方壇四陛(張璠記云在/城北六里)¶
(通典云北郊在雒陽城北四里上/薄太后尊號曰髙后以配地祇)中元二年(即三十/一年)正¶
<pb:KR3k0032_WYG_092-43b>¶
月辛未初立北郊祠后土地祇位南面西上髙皇后配¶
西面北上皆在壇上地理羣神從食皆在壇下如元始¶
中故事中岳在未四岳各如其方孟辰之地中營内海¶
在東四瀆河西濟北淮東江南他山川各如其方皆在¶
外營内四陛醊及中外營門封神奏樂如南郊地祇髙¶
后用犢各一五岳共牛一四瀆共牛一羣神共二牛奏¶
樂亦如南郊既送神瘞爼實于壇北(與南郊/同月)　禮儀志¶
正月天郊夕牲(注周禮展牲干/寶曰若今夕牲)晝漏未盡十八刻進熟¶
<pb:KR3k0032_WYG_092-44a>¶
宰祝燔柴天子再拜明堂五郊宗廟社稷六宗晝漏未¶
盡七刻進熟永平二年正月上丁祀南郊禮畢次北郊¶
明堂髙廟世祖廟謂之五供五供畢以次上陵大鴻臚¶
設九賔禮畢郡國上計吏以次在前當神軒占其郡穀¶
價民所疾苦欲神知其動靜　漢官儀北郊壇在城西¶
北角去城一里(張璠記云城北六里/  志云城北四里)所謂方壇四陛但¶
存壇祠舎而已其鼓吹樂及舞人御帳皆從南郊之具¶
南郊焚犢北郊埋犢　杜林傳明年(建武/七年)大議郊祀制¶
<pb:KR3k0032_WYG_092-44b>¶
多以為周郊后稷漢當祀堯詔復下公卿議議者僉同¶
帝亦然之林獨以為漢業特起功不緣堯祖宗舊事所¶
宜因循定從林議　東平王蒼傳永平二年蒼以天下¶
化平宜脩禮樂乃與公卿共議定南北郊冠冕制度及¶
光武廟登歌八佾舞(三年正月癸巳詔/朕奉郊祀登靈臺)　鄧耽郊祀賦¶
曰豐恩羨溢含唐孕殷昭假烈祖以孝以仁自天降福¶
保定我民　東京賦將祀天郊報地功孤竹之管雲和¶
之瑟雷鼔&KR1973;&KR1973;六變既畢冠華秉翟列舞八佾元祀惟¶
<pb:KR3k0032_WYG_092-45a>¶
稱羣望咸秩颺槱燎之炎煬致髙煙於太一神歆馨而¶
顧德祚靈主以元吉¶
　　　漢郊祀故事¶
祭祀志建武元年為壇營於鄗之陽祭告天地采用元¶
始中郊祭故事二年正月初制郊兆於雒陽依鄗采元¶
始中故事七年五月詔三公曰漢當郊堯其與卿大夫¶
博士議時御史杜林上疏以為漢起不因縁堯與殷周¶
異宜而舊制以髙帝配且可如元年郊祀故事上從之¶
<pb:KR3k0032_WYG_092-45b>¶
注東觀書云且如元年郊祭故事　三十二年求元封¶
時封禪故事告祠泰山如親耕貙劉先祠先農先虞故¶
事禪祭地于梁隂以髙后配山川羣神從如元始中北¶
郊故事永平二年迎氣采元始中故事元和二年二月¶
至泰山辛未柴祭天地羣神如故事元初六年以元始¶
中故事謂六宗易六子之氣為非是¶
　　　漢五郊祭祀　漢七郊　漢七郊禮樂　七郊¶
　　　三雍禮儀　漢四時迎氣　洛陽五郊兆¶
<pb:KR3k0032_WYG_092-46a>¶
禮儀志永平二年三月上始養三老五更於辟雍行大¶
射之禮於是七郊禮樂三雍之義備矣　輿服志漢承¶
秦故世祖始修三雍正兆七郊顯宗永平二年初服旒¶
冕衣裳文章赤舄絇屨以祠天地五郊各如方色　曹¶
充傳建武中為博士從狩岱宗定封禪禮還受詔議立¶
七郊三雍大射養老禮儀注五帝及天地為七郊　董¶
鈞傳永平初為博士時草創五郊祭祀及宗廟禮樂威¶
儀章服輒令鈞參議多見從用　樊儵傳永平元年拜¶
<pb:KR3k0032_WYG_092-46b>¶
長水校尉與公卿雜定郊祠禮儀　梁松傳明習故事¶
光武時與諸儒修明堂辟雍郊祀封禪禮儀常與論議¶
　張純傳建武初舊章多闕每有疑議輒以訪純自郊¶
廟冠昏禮儀多所正定　紀永平二年是嵗始迎氣於¶
五郊　祭祀志永平中(二/年)以禮讖及月令有五郊迎氣¶
服色因采元始故事兆五郊於雒陽四方中兆在未壇¶
皆三尺階無等立春之日迎春東郊祭青帝勾芒車旗¶
服飾皆青歌青陽八佾舞雲翹之舞立夏迎夏南郊祭¶
<pb:KR3k0032_WYG_092-47a>¶
赤帝祝融車旗服飾皆赤歌朱明八佾舞雲翹之舞立¶
秋迎秋西郊祭白帝蓐收車服皆白歌西皥八佾舞育¶
命之舞立冬迎冬北郊祭黑帝&KR0007;㝠車服皆黑歌&KR0007;㝠¶
八佾舞育命之舞(宋志云祭其帝與神車服各/順方色魏晉依之江左未建)先立秋¶
十八日郊黄帝京都百官皆衣黄至立秋迎氣於黄郊¶
樂奏黄鍾之宮歌帝臨冕而執干戚舞雲翹育命　禮¶
記禮器因吉土以享帝于郊注以四時所兆祭於四郊¶
者也今漢亦四時迎氣其禮則簡(月令立春迎春東郊/注靈威仰于東郊之)¶
<pb:KR3k0032_WYG_092-47b>¶
(兆王居明堂禮曰出十五里迎/嵗盖殷制也周近郊五十里)　蔡邕傳熹平六年上¶
封事曰明堂月令天子以四立及季夏之節迎五帝於¶
郊所以導致神氣祈福豐年書奏帝乃親迎氣北郊(一/本)¶
(云熹平六年蔡邕上封事曰迎氣五郊帝者之大業/而廢闕不行自今齋制宜如故典帝乃親迎氣北郊)¶
獻紀建安八年冬十月己巳公卿初迎冬於北郊總章¶
始復八佾舞　晉志立春之日皆青幡幘迎春于東郊¶
外野中迎春至自野中出則迎拜之三時不迎¶
　　　漢禮邠郊¶
<pb:KR3k0032_WYG_092-48a>¶
文苑傳杜篤論都賦皇帝以建武十八年衍陳於岐梁¶
東横乎大河瘞后土禮邠郊注甘泉祭天所也在邠地¶
之郊¶
　　　周祀天位(此段合/在前)¶
漢厯志武成篇曰惟四月既旁生霸粤六日庚戌武王¶
燎于周廟翌日辛亥祀于天位粤五日乙卯乃以庶國¶
祀馘于周廟注師古曰今文尚書¶
　¶
<pb:KR3k0032_WYG_092-48b>¶
　¶
　¶
　¶
　¶
　¶
　¶
　¶
　玉海卷九十二¶
