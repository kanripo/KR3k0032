#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷七十八
#+PROPERTY: JUAN 卷七十八
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷七十八
<pb:KR3k0032_WYG_078-1a>¶
欽定四庫全書¶
　玉海卷七十八¶
　　　　　　　　　　　　宋　王應麟　撰¶
　車服¶
　　車服制度¶
　　　周車服制度　周宫室車服制¶
周書序車服制度民不茍踰作器服周道於焉大備¶
器服解第七十(文多/殘闕)食器甒參笙一竽皆素桃枝素獨¶
<pb:KR3k0032_WYG_078-1b>¶
蒲簟席皆素斧巾&KR0007;繢緌縞冠素紕&KR0007;冠組武卷組纓¶
象琪繢瑱絺紳帶象玦云云布獨巾&KR0007;象&KR0007;純　周禮¶
大司徒十二教其九曰以度教節則民知足注度謂宫¶
室車服之制疏謂若典命云上公九命國家宫室車旗¶
衣服禮儀及侯伯子男以下各依命數是其制度也¶
小宗伯掌衣服車旗宫室之賞賜(其制見/大行人)　典命掌諸¶
侯五儀諸臣五等之命上公九命為伯國家宫室車旗¶
衣服禮儀皆以九為節侯伯七命其國家宫室車旗衣¶
<pb:KR3k0032_WYG_078-2a>¶
服禮儀皆以七為節子男五命其國家宫室車旗衣服¶
禮儀皆以五為節王之三公八命其卿六命大夫四命¶
國家宫室車旗衣服禮儀亦如之公之孤四命其卿三¶
命大夫再命士一命侯伯卿大夫士如之子男之卿再¶
命大夫一命其士不命各眡其命之數注國家謂城公¶
城方九里宫方九百歩侯伯城七里宫七百歩子男城¶
五里宫五百歩　巾車服車五乗孤乗夏篆卿乗夏縵¶
大夫墨車士棧車庶人役車　司服公之服自衮冕而¶
<pb:KR3k0032_WYG_078-2b>¶
下如王之服侯伯服自鷩冕下如公子男自毳冕下如¶
侯伯孤自希冕下如子男卿大夫自&KR0007;冕下如孤士之¶
服自皮弁下如大夫　大行人上公冕服九章建常九¶
斿樊纓九就貳車九乗侯伯冕服七章建常七斿樊纓¶
七就貳車七乗子男冕服五章建常五斿樊纓五就貳¶
車五乗　司約治器之約注謂禮樂車服所得用　書¶
舜典車服以庸(又益稷注以/功大小為差)　覲禮天子賜侯氏以車¶
服注賜車者同姓金路異姓象路服則衮鷩毳　周官¶
<pb:KR3k0032_WYG_078-3a>¶
五服車旗宫室之禁則小宗伯辨之衣服宫室車旗禁¶
令則家宗人掌之宫室衣服禮儀則典命掌之¶
　　　周車服　周五等車服¶
月令注凡此車馬衣服皆所取於殷時而有變焉非周¶
制也周禮朝祀戎獵車服各以其事不以四時為異疏¶
虞夏之制有日月星辰十二章之服周之制朝祀戎獵¶
車服各有殊今此下與周禮不同上與虞夏又異故云¶
取殷時殷乗木路此乗鸞路不純用殷故云而有變焉¶
<pb:KR3k0032_WYG_078-3b>¶
謂變殷而乗虞路也周禮朝則皮弁服祀則六冕服戎¶
則韋弁服田獵冠弁服朝乗象路祀乗玉戎乗革獵乗¶
木路不以四時為異也　郊特牲正義周武王尚文物¶
車服之屬而得民心周人尚輿是也　宋志周制五等¶
車服相渉公降王者一等而已　選注尚書大傳曰未¶
命為士車不得有飛鈴又曰不得朱軒鄭&KR0007;曰如今&KR0551;¶
車　漢書先王車服之制各有差品小不得僭大賤不¶
得踰貴故上下序民志定　詩都人士正義書傳云古¶
<pb:KR3k0032_WYG_078-4a>¶
者必有命民得乗飾車駢馬衣文錦　周禮疏案唐傳¶
云古之帝王必有命民於其君得命然後得乗飾車駢¶
馬衣文錦¶
　　　仲尼車服禮器　魯孔氏車¶
孔子世家太史公曰適魯觀仲尼廟堂車服禮器余低¶
回不能去(世家曰所居堂後世因/廟藏孔子衣冠琴車書)　東平王傳章帝建¶
初三年賜蒼及琅邪王京書今魯國孔氏尚有仲尼車¶
輿冠履明德盛者光靈遠也注孔子廟在魯曲阜城中¶
<pb:KR3k0032_WYG_078-4b>¶
伍緝之從西征記曰魯人藏孔子所乗車廟中是顔路¶
所請者　郡國志注漢晉春秋鍾離意相魯治孔子廟¶
同觀輿服在焉(意别傳曰意省堂有孔子小車乗皆朽/敗意治之及䕶几杖劍屨後得甕中素)¶
(書曰䕶吾屨鍾離/意又見意傳注)　前儒林傳魯諸儒持孔氏之禮器¶
往歸陳王¶
　　　漢長吏車服令¶
景紀中六年五月詔曰吏者民之師也車駕衣服宜稱¶
吏六百石以上皆長吏也或不吏服出入閭里與民無¶
<pb:KR3k0032_WYG_078-5a>¶
異令長吏二千石車朱兩轓千石至六百石車朱左轓¶
取騎從者不稱其官衣服下吏出入閭巷無吏體者二¶
千石上其官屬三輔舉不如法令者皆上丞相御史請¶
之(先是吏多軍力車服尚輕故/為設禁  時未有三輔紀誤)　鮑宣傳哀帝初遷豫¶
州牧司直郭欽奏宣行部乗傳去法駕駕一馬舎宿鄉¶
亭為象所非宣坐免　陳遵傳遵為河南太守司直陳¶
崇劾遵乗藩車入門巷差汙印韍(西漢之俗樂易有餘/節亷不足觀陳遵之)¶
(事至季世俗/尚未改也)　後方術傳謝夷吾行春乗柴車從兩吏¶
<pb:KR3k0032_WYG_078-5b>¶
兾州刺史上其儀序失中有損國典　班固叙傳注國¶
家不設車旗衣服之禁　後漢志注謝承書曰州别駕¶
從事車前舊有屏星如刺史車曲翳儀式刺史欲去别¶
駕車屏星孔恂諌曰毁國舊儀即投傳去¶
　　　漢天漢輿服制¶
通典武帝天漢四年始定輿服之制郊祀所乗謂之大¶
駕車千乗騎萬匹其儀甚盛　續輿服志秦并天下攬¶
其輿服上選以供御次以錫百官景帝中元五年始詔¶
<pb:KR3k0032_WYG_078-6a>¶
六百石施車轓得銅五末軛有吉陽筩中二千石以上¶
右騑三百石以上皂布蓋千石以上皂繒覆蓋二百石¶
以上白布蓋皆有四維杠衣賈人不得乗馬車除吏赤¶
畫杠餘皆青云注古今注曰武帝天漢四年令諸侯王¶
大國朱輪特虎居前左兕右麋小國朱輪畫特熊居前¶
寢麋居左右(又見甘/泉鹵簿)　晉輿服志云云　齊輿服志漢¶
武天漢四年朝諸侯甘泉宫定輿服制班於天下　成¶
紀永始四年六月甲午詔曰聖王明禮制以序尊卑異¶
<pb:KR3k0032_WYG_078-6b>¶
車服以章有德今公卿列侯親屬近臣車服過制其申¶
敕有司以漸禁之青緑民所常服且勿止列侯近臣各¶
自省改　平紀元始三年夏奏車服制度　西域傳龜¶
兹王樂漢衣服制度歸其國治宫室作徼道周衛出入¶
傳呼撞鍾皷如漢家儀¶
　　　漢永平車服制度　車服科品¶
帝紀明帝永平二年春正月辛未宗祀光武皇帝於明¶
堂帝及公卿列侯始服冠冕衣裳玉佩絇屨以行事十¶
<pb:KR3k0032_WYG_078-7a>¶
二年五月丙辰詔曰車服制度恣極耳目田荒不耕游¶
食者衆有司其申明科禁宜於今者宣下郡國(高紀八/年春三)¶
(月令爵非公乗以上毋得冠劉氏冠賈人毋得/衣錦繡綺縠絺紵&KR0290;操兵乗騎馬注乗駕車也)　章帝¶
建初二年三月辛丑詔曰貴戚近親奢縱無度今自三¶
公並宜明糾非法其科條制度所宜施行在事者備為¶
之禁先京師而後諸夏　安帝永初元年九月庚午詔¶
三公申明舊令禁奢侈無作浮巧之物元初五年七月¶
丙子詔曰舊令制度各有科品欲令百姓務崇節約而¶
<pb:KR3k0032_WYG_078-7b>¶
小人嫁娶送禮紛華靡麗至有走卒奴婢被綺縠著珠¶
璣且復重申以觀後効(永元初何敞諫濟南王康/曰輿馬臺&KR0032;應為科品)　桓¶
帝永興二年二月癸卯詔曰其輿服制度有踰侈長飾¶
者宜皆損省郡縣務存儉約申明舊令如永平故事¶
東平王傳中興三十餘年四方無虞蒼以天下化平宜¶
修禮樂乃與公卿共議定南北郊冠冕車服制度(東觀/書永)¶
(平二年正月公卿議/春南北郊蒼議云云)　明德后紀外親美車服不軌法¶
度者絶屬籍廣平鉅鹿樂成王車騎朴素賜錢各五百¶
<pb:KR3k0032_WYG_078-8a>¶
萬中外從化被服如一　續志諸車之文乗輿倚龍伏¶
虎&KR1017;文畫輈皇太子諸王倚虎伏鹿轓吉陽筩朱班輪¶
鹿文飛鈴九斿降龍公列侯倚鹿伏熊黑轓朱班輪鹿¶
文飛鈴九斿降龍卿朱兩轓五斿降龍二千石以下各¶
從科品公列侯以下皆單緑&KR1638;制文繡為祭服皇后以¶
下皆不得服諸古麗圭襂閨緑加上之服建武永平禁¶
絶之建初永元又復申重於是世莫有能制其裁者乃¶
遂絶矣(志所載乗輿至小使車其目十有八冕冠至鶡/冠其目十有九幘佩至后夫人服其目十有三)¶
<pb:KR3k0032_WYG_078-8b>¶
(餘見冕/服類)　續志注蔡邕表志曰永平初詔書下車服制¶
度中宫皇太子親服重繒厚練浣已復御率下以儉諸¶
侯王以下至於士庶嫁娶被服各有科品當傳萬世揚¶
光聖德臣以為宜集舊事儀注本奏以成志也　袁宏¶
漢紀漢初文學既缺輿服旗幟一承秦制永平二年正¶
月天子依周官禮記制度冠冕衣裳珮玉乗輿擬古式¶
矣　徐廣車服注曰漢明帝案古禮備其服章天子郊¶
廟衣皂上絳下前三幅後四幅衣畫而裳繡¶
<pb:KR3k0032_WYG_078-9a>¶
　　　漢車服儀¶
宋禮志漢初崇簡不存改作車服之儀多因秦舊至明¶
帝修復先典司馬彪輿服志詳之矣魏代唯作指南車¶
晉立服制令辨定衆儀徐廣車服注畧明事目並行於¶
今　晉志漢明帝云云天子車乗冠服從歐陽氏説公¶
卿以下從大小夏侯氏説¶
　　　漢輿服志　晉車服儀注¶
劉昭曰司馬續書八卷車服即依董蔡　唐志儀注類¶
<pb:KR3k0032_WYG_078-9b>¶
董巴大漢輿服志一卷(隋志云/魏博士)徐廣車服雜注一卷(南/史)¶
(晉義熈初宋武帝/使廣撰車服儀注)周遷古今輿服雜事十卷(隋志梁周/遷二十卷)¶
蕭子雲古今輿服雜事二十卷(此數家皆/旁記别録)　後魏禮志¶
太學博士王延業議案周禮王后有五輅又漢輿服志¶
云太皇太后皇太后皆御金根車阮諶禮圖并載奏漢¶
以來輿服亦云金根輅皇后法駕乗之以禮婚見廟乗¶
輅后法駕乗之以親桑安車后小駕乗之以助祭山軿¶
車后行則乗之紺罽軿車后小行則乗之入閤輿后出¶
<pb:KR3k0032_WYG_078-10a>¶
入閤宫中小遊則乗之晉先蠶儀注皇后乗雲母安車¶
駕六騩案周秦漢晉車輿儀式互見圖書名號小異畧¶
相依擬　南齊志蔡邕創立此志馬彪勒成漢典(蔡邕/首著)¶
(車服志司馬彪緒成/之史官頗續此作)　宋禮志引徐廣車服注　選東¶
京賦注引漢雜事徐廣車服志　春秋正義引徐廣車¶
服儀制曰漢明帝復制韍又引董巴志司馬彪志　隋¶
禮儀志蔡邕獨斷論漢制度又引董巴志謂為瑞山車¶
董巴所述全明漢制又引徐氏輿服注曰通天冠高九¶
<pb:KR3k0032_WYG_078-10b>¶
寸黑介幘金博山案徐氏雜注曰古者貴賤皆執笏有¶
事則書之故常簪筆　前五行志行歩有佩玉之度登¶
車有和鸞之節田狩有三驅之制飲食有享獻之禮¶
　　　唐車輿衣服令　車服法度¶
志武德四年始著車輿衣服令上得兼下下不得儗上¶
凡天子之車五路屬車十乗皇后之車六皇太子之車¶
三親王及武職一品有象路二品三品有革路四品有¶
木路五品有軺車凡天子之服十四皇后之服三皇太¶
<pb:KR3k0032_WYG_078-11a>¶
子之服六妃服三羣臣之服二十有一命婦之服六文¶
宗以四方車服僭奢下詔準儀令品秩勲勞為等級職¶
事官服緑青碧云云至常參官施瓦獸栿梁　㑹要武¶
德四年七月十六日定制凡衣服之令天子之服十有¶
二等大裘衮鷩毳襔&KR0007;冕通天冠武弁黑介幘白紗帽¶
平巾幘白帢也(又曰武德初著令天子/鑾輅五等屬車十乗)顯慶元年九月¶
十九日修禮官無忌等言準武德初撰衣服令乗輿祀¶
天地服大裘冕無旒雖慿周禮今請停大裘服衮冕仍¶
<pb:KR3k0032_WYG_078-11b>¶
改禮令案令文補冕&KR0007;冕四品五品之服請並服衮冕¶
白帢雖著令文不可行請改素服從之貞觀十四年八¶
月十四日詔曰冠冕制度已備令文開元二十六年左¶
相耀卿等奏謹案衣服令皇太子具服有遠逰冠絳紗¶
衮上手勅改為朱明服太和元年五月勅衣服器用車¶
乘第室侈儉之制近日頗差宜準儀制令六年六月(戊/寅)¶
制度勅條自親王二王後服色至仗衛雜飾節鎮軍裝¶
衣服(右僕射/王涯奏)七年八月九日勅起今年十月其衣服輿¶
<pb:KR3k0032_WYG_078-12a>¶
馬宜準太和六年十月七日勅如有故違重加黜責(册/太)¶
(子詔比年所頒制度皆約國家令式去其甚/者稍謂得中而士大夫安於習俗因循未革)　王涯傳¶
文宗惡俗侈靡詔涯懲革涯條上其制凡衣服室宇使¶
畧如古貴戚皆不便議遂格　德宗紀大厯十四年即¶
位六月己亥大赦减乗輿服御士庶田宅車服踰制者¶
有司為立法度　肅宗上元元年閏四月己卯詔定王¶
公已下車服詳古制聞奏¶
　　　太平興國車服制度　衣服令¶
<pb:KR3k0032_WYG_078-12b>¶
興國七年正月九日壬寅翰林承㫖李昉準詔詳定車¶
服制度(以士庶之家車服/踰僭故令詳定)昉等言商賈車馬漆素鞍者¶
勿禁工商庶人聽乗車兠子不得過二人荔支帶非恩¶
賜者官至三品乃得服品官緑袍舉子白襴下皆服紫¶
請禁之其私苐便服通許服皂從之端拱二年十一月¶
九日詔曰國家先定車服制度聞士庶尚有奢僭於是¶
鞍轡服帶幞頭巾子並為條制復禁泥金真珠服飾景¶
祐三年直昭文館扈稱上言京師士庶務為華靡第舎¶
<pb:KR3k0032_WYG_078-13a>¶
服玩僭擬無法宜革僭奢之&KR0102;二月壬戌下兩制與¶
禮院詳定制度八月己酉詔臣庶之家自居室服器¶
車輿鞍勒之制悉裁為令以頒天下(先是詔云輦轂/士民服御纎華)¶
(室居宏麗因命攸司参為定式式/紀云頒冠服居室器用車馬之)　嘉祐四年四月¶
辛夘復詔御史監司察舉　治平二年八月詔减定¶
衮冕制度初同知禮院李育奏開寳通禮及衣服令¶
冕服皆有定法悉無㑹要所載寳錦之飾　元祐八¶
年四月戊午李之純請嚴立制度杜奢僭之原詔禮¶
<pb:KR3k0032_WYG_078-13b>¶
部以條式肹示　清廟茅屋大路越席太羹不致粢¶
食不鑿昭其儉也衮冕黻珽帶裳幅舄衡紞紘綖昭¶
其度也藻率鞸鞛鞶厲斿纓昭其數也火龍黼黻昭¶
其文也五色比象昭其物也&KR0236;鸞和鈴昭其聲也三¶
辰旂旗昭其明也(左傳桓二年/臧哀伯云)　参旗分景帝車含¶
曜所以榮衛南宫増華北極聖人見鳥獸容貌草木¶
英華始創衣冠而&KR0007;黃殊采見秋蓬孤轉杓㩦旁建¶
乃作輿輪而方圓異則(晉/志)　殷輅周冕規模不一秦¶
<pb:KR3k0032_WYG_078-14a>¶
冠漢佩用舎無常方軫圓蓋以觀法象鏤&KR0236;辰旂以昭¶
聲明寢兕持虎以養其威升龍左纛以副其徳　鳴珮¶
紆組鏘鏘奕奕　車服以庸有虞盛典威儀以等周禮¶
舊章¶
　　　車輿¶
陳祥道曰古者服牛乘馬引重致逺以利天下則¶
車之作尚矣或曰黃帝作軒冕不可考也(通典人/皇氏乘)¶
(雲駕六羽或云秪車古史考/云黃帝作車至少昊始駕牛)車之制象天以為蓋¶
<pb:KR3k0032_WYG_078-14b>¶
象地以為輿象斗以為杠轂象二十八星以為蓋¶
象日月以為輪輻前軾而後户前軓而後軫旁輢¶
而首以較下軸而銜以轐對人者謂之對車如舟¶
者謂之輈揉而相迎者謂之牙輈之曲中謂之前¶
疾軛之上平謂之衡衡之材與輿之下木皆曰任¶
以其力任於此也轂之端與輢之下木皆曰軹以¶
其旁止於此也軫可以名輿可以名車達常可以¶
名部軫前横木可以名輅此又因一材而通名也¶
<pb:KR3k0032_WYG_078-15a>¶
其為車者有長轂有短轂有杼輪有侔輪有反揉¶
有仄揉有兩輪有四輪有有輻有無輻有曲轅有¶
直轅(輦曲/轅)有一轅有兩轅有直輿有曲輿(鉤車/曲輿)有¶
廣箱有方箱有重較有單較者或駕馬或駕牛或¶
輓以人或飾以物或漆或素皆因宜為制稱事為¶
文然論其任重則同稱為車論其等威則禮有屈¶
伸名有抑揚也¶
　　　三皇祗車¶
<pb:KR3k0032_WYG_078-15b>¶
蜀志秦宓曰三皇乗祗車出谷口今之斜谷是也注蜀¶
記曰云云未詳宓所由知為斜谷也¶
　　　黄帝指南車　周司南車¶
黃帝内傳&KR0007;女為帝制司南車當其前記里皷車居其¶
右　崔豹古今注輿服第一大駕指南車起黄帝與蚩¶
尤戰涿鹿之野蚩尤作大霧兵士皆迷於是作指南車¶
以示四方遂禽蚩尤後代常建焉(志林外紀同又見通/典  一云帝令風后)¶
(法斗機/作車)　舊説周公所作也周公治致太平越裳氏重¶
<pb:KR3k0032_WYG_078-16a>¶
譯來貢白雉一黑雉二使者迷其歸路周公錫以文錦¶
二匹軿車五乗皆為司南之制使越裳氏載之以南朞¶
年至其國使大夫送至而還亦乗司南而背其所指亦¶
朞年還始制車轄轊皆以鐡還亦銷盡以屬巾車氏藏¶
之常為先導示服遠人而正四方車法具在尚方故事¶
　宋書(沈/約)司南車周公所作以送荒外遠使地域平漫¶
迷於東西造此車使常知南北　&KR0017;谷子鄭人取玉載¶
司南之車為其不惑也(文選/注)　韓非子先王立司南以¶
<pb:KR3k0032_WYG_078-16b>¶
端朝夕注即指南車　釋名黄帝造車　漢地理志黄¶
帝作舟車以濟不通¶
　　　黃帝象車　人皇氏祗車¶
韓子師曠對晉平公曰黃帝合&KR0017;神於泰山之上駕象¶
車六交龍畢方並轄蚩尤並轂風伯進掃雨師洒道¶
作為清角(出後漢劉昆傳注流上林賦注郭璞引韓子/云云又張楫曰德  則山出象車山之瑞也)¶
　通典昔人皇氏乗雲駕六羽出谷口或云祗車也及¶
五龍氏乗龍上下以理古史考云黃帝作車引重致遠¶
<pb:KR3k0032_WYG_078-17a>¶
至少昊始駕牛及陶唐氏制彤車乗白馬有虞氏因彤¶
車而制鸞車夏后氏因鸞車而制鈎車言不揉自曲時¶
有奚仲為夏車正建其斿旐(駕/馬)尊卑上下各有等級商¶
因鈎車而制大路注昔成湯用而郊祀有山車之瑞山¶
車亦謂之桑根車(詳見後/商大路)周因殷路約木而加飾為玉¶
　家語山出器車注出銀瓮丹甑之器及象車　後漢¶
志注崔駰頌曰登天靈之威輅駕太一之象車¶
　　　堯彤車¶
<pb:KR3k0032_WYG_078-17b>¶
史記本紀堯富而不驕貴而不舒黃收純衣彤車(堯火/德故)¶
(車尚/赤)乗白馬能用訓德以親九族　晉輿服志史臣曰¶
放勲彤車白馬叶三㣲之序(又見黃/帝象車)　大戴禮五帝德¶
堯黃黼黻衣丹車白馬¶
　　　堯大路¶
淮南子主術篇堯之有天下也茅&KR1492;不翦采椽不斵大¶
路不畫(大路上路四馬車也天子/駕六馬不畫不文飾也)越席不緣大羹不和¶
粢食不毇豈其奉養不足樂哉舉天下而以為社稷非¶
<pb:KR3k0032_WYG_078-18a>¶
有利焉¶
　　　虞鸞車　鸞路¶
明堂位鸞車有虞氏之路也(有鸞/和也)鈎車夏后氏之路也¶
(有曲/輿)大路殷路也(大路木路也漢祭天乗殷之路今謂/之桑根車也春秋傳曰大路素疏祭)¶
(天尚/質)乗路周路也(玉/路)疏明魯有四代之車　月令孟春¶
天子居青陽乗鸞路駕倉龍鄭注鸞路有虞氏車有鸞¶
和之節而飾之以青取其名耳　古史考有虞氏因彤¶
車制鸞車(詳見黃/帝象車)　後漢志注賀循曰車必有鸞而春¶
<pb:KR3k0032_WYG_078-18b>¶
鸞路者鸞鳯類色青故以名春路　&KR0019;毅車銘曰虞氏¶
作車取象璣衡　吕氏春秋注鸞鳥在衡和在軾鳴相¶
應和後世不能復致鑄銅為之飾以黃金因謂之鸞輅¶
　方氏曰鸞車車之有鈴者必曰鸞取其聲之美也鈎¶
車取其形之曲¶
　　　舜金車¶
瑞應圖舜時金車見帝庭　宋符瑞志金車王者至孝¶
則出象車山之精也德澤流洽則出根車者德及山陵¶
<pb:KR3k0032_WYG_078-19a>¶
則出山車山藏之精也不藏金玉山澤通給天下則山¶
成其車¶
　　　舜山車¶
孝經援神契虞舜德盛故山車出有垂綏(山車者自然/之物也與象)¶
(車相/似)　宋志山車山藏之精也¶
　　　禹四載¶
書予乗四載孔注謂水乗舟陸乗車泥乗輴山乗樏(尸/子)¶
(山行乗樏泥行乗蕝淮南子注澤行/乗蕝  説文山行乗樏澤行乗輈)　淮南修務訓禹¶
<pb:KR3k0032_WYG_078-19b>¶
沐雨櫛風決江疏河乗四載隨山栞木平治水土　史¶
記陸行載車水行載舟泥行蹈橇(音/蕝)山行即橋(徐廣曰/橋一作)¶
(輂/)　漢溝洫志陸行載車水行乗舟泥行乗橇山行則¶
梮(正義輴與毳為一樏與/梮輂為一古篆變形)叙夏乗四載百川是導¶
　　　夏鈎車¶
明堂位鈎車夏后氏之路也注鈎有曲輿者也(通典鈎/之言不)¶
(揉自/曲)正義輿則車床曲輿謂曲前䦨也虞質未有鈎矣¶
　古史考夏后氏因鸞車而制鈎車(詳見黃/帝象車)　詩六月¶
<pb:KR3k0032_WYG_078-20a>¶
注夏后氏曰鈎車先正也(見司馬法兵或/以鈎車為  車)¶
　　　夏余車　周輦¶
周禮小司徒登其鄉之衆寡六畜車輦　鄉師大軍旅¶
㑹同正治其徒役與其輦輂注輂駕馬輦人輓行所以¶
載任器止以為蕃營司馬法曰夏后氏謂輦曰余車殷¶
曰胡奴車周曰輜輦輦一斧一斤一鑿一梩一鋤周輦¶
加二版二築又曰夏后氏二十人而輦殷十八人周十¶
五人而輦(説者以為夏出師不踰時殷踰時/周歴時故前世輦少後世輦多)　巾車王¶
<pb:KR3k0032_WYG_078-20b>¶
后五路輦車(見/後)　縣師辨人民之數車輦之稽　稍人¶
作其輂輦　均人均車輦之力政　遂人以歲時登夫¶
家衆寡及其車輦　通典夏氏末代制輦秦為人君之¶
乗漢以彫玉為之　傅子夏曰余車云云不知何代去¶
其輪又後漢志注引傅子曰周曰輜車即輦也(宋志引/傅&KR0007;子)¶
(云/云)　宋志輦夏后氏末代所造　詩黍苖我任我輦疏¶
輦車人挽以行　左傳公叔文子老矣輦而如公　晉¶
語攀輦即利而舎　後漢井丹傳陰就左右進輦丹笑¶
<pb:KR3k0032_WYG_078-21a>¶
曰吾聞桀駕人車豈此邪　後魏志入閤輿與輦其用¶
又同案圖今之黑漆畫扇輦與周之輦車其形相似¶
荀子天子召諸侯諸侯輦輿就馬注輦謂人輓車¶
　　　夏車正¶
左傳定元年正月薛宰曰薛之皇祖奚仲居薛以為夏¶
車正注為禹掌車服大夫　淮南子胡曹為衣奚仲為¶
車注易曰黃帝垂衣裳胡曹黃帝臣也　荀子解蔽篇¶
奚仲作車杜作乗馬注黃帝已有車服奚仲亦改制耳¶
<pb:KR3k0032_WYG_078-21b>¶
世本曰相土作乗馬契孫也四馬駕車起於相土故曰¶
作以其作乗馬之法(世本奚仲始作車劉昭/以為誤史考所説是也)　吕氏春¶
秋胡曹作衣乗雅作駕寒哀作御奚仲作車¶
　　　奚仲車¶
管子奚仲之車也方圜曲直皆中規矩鈎繩　山海經¶
番禺生奚仲仲生吉光始以木為車注郭璞曰世本奚¶
仲造車此言吉光明其父子共創意　崔駰車左銘曰¶
虞夏作車取象機衡　宋志庖羲畫八卦而為大輿奚¶
<pb:KR3k0032_WYG_078-22a>¶
仲乃夏之車正安得始造乎¶
　　　殷大路　路車　瑞山車¶
明堂位(見鸞/車)注大路殷之祭天車也疏祭天尚質以尊¶
敬周公故用殷禮車乗殷路　月令中央土天子居太¶
廟乗大路駕黃駵注大路殷路也如殷路之制而飾以¶
黃　禮器大路素而越席疏殷猶質以木為車無别雕¶
飾乗以祭天謂之大路　郊特牲大路繁纓一就(疏殷/祭天)¶
(之車禮/器注同)先路三就次路五就(禮器言七/就字誤也)祭之日乗素車¶
<pb:KR3k0032_WYG_078-22b>¶
貴其質也(注素車殷路也/魯公郊用殷禮)丹漆雕幾之美素車之乗尊¶
其樸也　論語顔淵問為邦子曰乗殷之輅注馬曰殷¶
車曰大輅左傳曰大路越席昭其儉也集注古者以木¶
為車而已至商而有輅之名盖始異其制也(質而得/其中)¶
韓非子殷人作為大路而建九旒　史記孔子曰殷路¶
車為善而色尚白　後漢志殷瑞山車金根之色(禮緯/曰山)¶
(車垂鉤亦商因鈎車而制大路成湯用而郊祀有山/車之瑞  謂之桑根車亦謂之大路  漢祭天乗之)¶
齊志殷有瑞車山車垂鉤是也¶
<pb:KR3k0032_WYG_078-23a>¶
　　　殷三路¶
郊特牲疏大路殷祭天車也用以祭天故曰大路五采¶
一成曰就天質慤故止一就明堂位云大路殷路是也¶
先路三就者先路亦殷路也殷則三路其世猶質故以¶
少飾為先對次故稱先也每加以兩大路一先輅三次¶
路五就禮器無先路之文云次路七就為誤也　禮器¶
疏次路殷之第三路也共卑用故就多　左傳襄十二¶
年鄭賜子展先路子産次路　宋志秦閲三代之車獨¶
<pb:KR3k0032_WYG_078-23b>¶
取殷制古曰桑根車秦曰金根(殷有山車之瑞謂桑/根車殷人制為大路)¶
隋志昔成湯用而郊祀因有山車之瑞亦謂桑根車¶
　　　湯奇肱車¶
括地圖奇肱民能為車從風遠行湯時西風久奇肱車¶
至於豫州去玉門四萬里　選注春秋命厯序人皇九¶
頭提羽盖乗雲車出暘谷分九河¶
　　　周五路　齊車　道車　斿車　戎路　革車¶
　　　　田路　乗車　公車政令　良車　服車¶
<pb:KR3k0032_WYG_078-24a>¶
　　　車儀　路車¶
春官巾車(下大夫/二人)掌公車之政令辨其用與其旗物而¶
等叙之治其出入(注公猶官也用謂祀賔之屬旗物太/常以下等叙之封同異姓之次叙)¶
(易氏曰五路至服車/皆典於公故謂公車)王之五路(注王在焉曰路疏若路/門路寢路車路馬皆稱)¶
(路路大也王之/所在以大為名)一曰玉路&KR0236;樊纓十有再就建大常十¶
有二斿以祀(注玉路以玉飾諸末&KR0236;馬面當盧刻金為/之所謂鏤&KR0236;樊馬大帶也纓馬鞅玉路之)¶
(樊及纓皆以五采罽飾之疏言諸末者凡車/上之材於末頭皆飾之一采一帀為一就)金路鉤樊¶
纓九就建大斿以賔同姓以封(注以金飾諸末鉤婁頷/之鉤也金路無&KR0236;有鉤)¶
<pb:KR3k0032_WYG_078-24b>¶
(亦以金為之疏詩云鉤膺鏤/&KR0236;鉤在膺前玉路兼有鉤)象路朱樊纓七就建大赤¶
以朝異姓以封(注以象飾諸末象路無鉤以/朱飾勒而已以朝以日視朝)革路龍勒¶
條纓五就建太白以即戎以封四衛(注鞔之以革而漆/之無他飾龍駹也)¶
(以白黒飾韋雜色/為勒條讀為絛)木路前(讀為/翦)樊鵠纓建大麾以田以¶
封蕃國(注不鞔以革漆之而已翦淺黑也木路無龍勒/以淺黑飾韋為樊鵠色飾韋為纓不言就數飾)¶
(與革路同杜子春云鵠或為結疏凡五等諸侯所得路/在國祭祀及朝天子皆乗之但朝天子之時乗至館則)¶
(舎之于館覲禮記云偏駕不入王門乗墨車龍旗以/朝同姓金路無&KR0236;韓侯受賜得有鏤&KR0236;者有功特賜)　王¶
后之五路(見/後)服車五乗(服事者/之車)孤乗夏篆(五采畫/轂約)卿乗¶
<pb:KR3k0032_WYG_078-25a>¶
夏縵(五采畫/無篆)大夫乗墨車(不/畫)士乗棧車(不革鞔/而漆之)庶人乗¶
役車(方箱可載任器以共役疏冬官棧車欲奄云士昏/禮乗墨車攝盛也  士車有漆飾案唐傳  古之)¶
(帝王必有命民於其君得命然後得乗飾車駢馬文衣/駢錦注云飾漆之駢併也  詩有棧之車注云役車)¶
凡良車散車不在等者其用無常(注給遊燕及恩惠之/賜不在等者謂若今)¶
(輜車後户之屬作之有功有沽/䟽作之有精麄故有良散之名)凡車出入歲終則㑹之¶
　典路(中士/二人)掌王及后之五路辨其名物與其用説若¶
有大祭祀則出路贊駕説大賔客亦如之凡㑹同軍旅¶
以路從(注王乗一路典路以其餘路從行亦因以華國/疏衣裳之㑹及弔乗金路兵車之㑹及軍旅乗)¶
<pb:KR3k0032_WYG_078-25b>¶
(革路王出雖乗一路餘路皆/從惟玉路祭祀之車尊不出)　車僕掌戎路之萃(注萃/猶副)¶
(也戎路王在軍所/乗也疏曰革路)凡師共革車各以其萃㑹同亦如之¶
(注廵守及兵車之㑹則王乗戎路乗車/之㑹王雖乗金路猶共以從不失備也)　司常道車載¶
旞(注象路也王以/朝夕燕出入)斿車載旌(木路也王以田以鄙大/閲王乗戎路建大常焉)¶
(玉路金/路不出)凡祭祀各建其旗(注王祭祀之車則玉路疏朝/所以行道故謂象路為道車)¶
(是木路以田/  游樂之所)夏官司戈盾軍旅㑹同授貳車戈盾建乗¶
車之戈盾(注乗車王所乗車也軍/旅則革路㑹同則金路)　戎右掌戎車之兵¶
革使㑹同充革車(注右者參乗此充戎車之右田獵亦/為之右㑹同王雖乗金路猶以革路)¶
<pb:KR3k0032_WYG_078-26a>¶
(從行也充謂居左曲禮曰/乗君之乗車不敢曠左)　齊右掌祭祀㑹同賓客前¶
齊車王乗則持馬行則陪乗(注充玉路金路之右齊車/金路王自整齊之車也齊)¶
(右與齊僕同車而有祭祀之事則兼玉路之右然則戎/右兼田右與疏王路有五右唯有三  易氏曰齊敬也)¶
(玉路以祀則敬乎神金路以賔/則敬乎賔先王承賔猶承神也)　道右(充象路/之右)掌前路¶
車王出入則持馬陪乗如齊車之儀(注道車象路也/王行道德之車)自¶
車上諭命於從車(疏從車/即貳車)詔王之車儀王式則下前馬¶
王下則以蓋從(注車儀顧式之屬疏禮云式視馬尾顧/不過轂皆是車上威儀  易氏曰謂之)¶
(道車者王者動容周旋無適不與道俱記所言不廣欬/不安指升車必正立執綏不疾言不内顧無非車之儀)¶
<pb:KR3k0032_WYG_078-26b>¶
　司右掌羣右之政令(注戎齊/道右)　太僕王出入則自左¶
馭而前驅　大馭(中大夫二人/馭之最尊)掌馭玉路以祀(易氏曰/玉路不)¶
(言僕者祀為國之大事玉為/王之大路所以易僕為馭)及犯軷(行山/曰軷)王自左馭馭¶
下祝登受轡犯軷遂驅之凡馭路行以肆夏趨以采齊¶
(注凡馭路謂五路也行謂大寢至路門趨/謂路門至應門疏四路亦准玉路為法)凡馭路儀以¶
鸞和為節(注舒疾之法也鸞在衡/和在軾皆以金為鈴)　戎僕掌馭戎車(革/路)¶
(也/)掌王倅車之政正其服(倅副也疏副車十二/乗及廣闕苹輕之倅)犯軷如¶
玉路之儀掌凡戎車之儀(衆之兵/車也)　齊僕(注古者王將/朝覲㑹同必)¶
<pb:KR3k0032_WYG_078-27a>¶
(齊所以敬宗/廟及神明)掌馭金路以賔朝覲宗遇饗食皆乗金路¶
其法儀各以其等為車送逆之節　道僕掌馭象路以¶
朝夕燕出入其法儀如齊車掌貳車之政令(注王朝朝/莫夕主御)¶
(王以與諸臣行先/王之道貳亦副)　田僕掌馭田路以田以鄙掌佐車¶
之政(注田路木路也佐亦副疏天子尊故戎車田車之/貳有别名諸侯卑戎車田車之貳同曰佐少儀注)¶
(云朝祀之副曰貳/戎獵之副曰佐)設驅逆之車(疏王制云佐車止則百/姓田獵彼佐車則此驅)¶
(逆之/車也)　馭夫掌馭貳車(象路/之副)從車(戎路田/路之副)使車(驅逆之/車疏曰)¶
(不掌玉金路之/副二者事暇)　校人辨六馬之屬(注玉路駕種馬戎/路駕戎馬金路駕)¶
<pb:KR3k0032_WYG_078-27b>¶
(齊馬象路駕道馬田路駕/田馬良馬善馬五路之馬)　旅賁氏夾玉車而趨車止¶
則持輪　考工記周人上輿兵車之輪六尺有六寸(革/路)¶
(也/)田車之輪六尺有三寸(木路/也)乗車之輪六尺有六寸¶
(玉金象路也此以馬大小為節兵車乗車駕國馬田車/駕田馬六尺有六寸之輪軹崇三尺有三寸也加軫與)¶
(轐焉四尺也人長八尺登/下以為節此車之高者)　書大輅(玉/)綴輅(金/)先輅(象/)¶
次輅(革木贅周禮/注云  路)　月令孟秋乗戎路(注兵車也制如/周革路而飾以)¶
(白/)　詩采薇彼路斯何君子之車(箋謂將率疏鄭子蟜/叔孫豹王賜之大路)¶
(是卿車得/稱路也)　采芑路車有奭簟茀魚服鈎膺鞗革(疏方/叔不)¶
<pb:KR3k0032_WYG_078-28a>¶
(乗革路者以革/路臨陣所乗)　韓奕其贈維何乗馬路車(箋人君所/乗之車曰)¶
(路/車)王錫韓侯淑旂綏章簟茀錯衡鉤膺鏤&KR0236;鞗革金厄¶
　崧高王遣申伯路車乗馬　大戴禮保傅篇古之為¶
路車也蓋圓以象天二十八橑以象列星軫方以象地¶
三十輻以象月　左傳桓二年大路越席(疏巾車五路/玉路為大故)¶
(杜以玉路為大路結蒲為之席置於玉路之中以茵藉/示其儉也服䖍曰大路木路也  玉路十二斿金路九)¶
(斿是斿有數也玉路纓十有二/就金路纓九就是纓有數也)　國語周秩官曰工人¶
展車　曲禮武車綏旌(疏云革路也取其建戈刃/云兵車取其威猛云武車)德車¶
<pb:KR3k0032_WYG_078-28b>¶
結旌(謂玉金象木四路/不用兵故曰德車)　禮運天子以德為車以樂為¶
御　宋志周五路之飾備於考工記輿方法地蓋圓象¶
天輻以象日月二十八弓以象列宿　後漢志注釋名¶
曰天子所乗曰路言行路也服䖍曰大路尊卑俱乗采¶
飾有差傅&KR0007;乗輿馬賦注玉路重較也¶
　　　周車六等¶
考工記周人上輿(注武王疾上下失/其服飾而尊輿)一器而工聚者車¶
為多(注周所/上也)車有六等之數(法易三/材六畫)車軫四尺謂之一¶
<pb:KR3k0032_WYG_078-29a>¶
等戈秘六尺有六寸既建而迆崇於軫四尺謂之二等¶
人長八尺崇於戈四尺謂之三等殳長尋有四尺崇於¶
人四尺謂之四等車㦸常崇於殳四尺謂之五等酋矛¶
常有四尺崇於㦸四尺謂之六等(注此所謂兵車也疏/此六等軫一人一之)¶
(外兵有四等此/謂前驅車所建)察車自輪始(攻木之工七輪輿車居其/三又於三者之中輿人居)¶
(其一輪人析而二車人析而三其外又/有輈人為輈是車之三工又别而為七)　輪人為輪三¶
材具(轂輻/牙)巧者和之可規可萭可水縣量權也謂之國¶
工為蓋蓋崇十尺(蓋主為雨設乗車無蓋/禮所謂潦車謂葢車與)　輿人為車¶
<pb:KR3k0032_WYG_078-29b>¶
輪崇車廣衡長參如一謂之參稱(隧式較/軫軹轛)棧車欲奄(無/革)¶
(輓士/乗)飾車欲侈(大夫以上革輓輿疏革路墨車等案/殷傳云未命為士者不得乗飾車)¶
輈人為輈(車轅也詩/五楘梁輈)輈有三度軸有三理國馬輈深四¶
尺有七寸田馬輈深四尺駑馬輈深三尺有三寸軸一¶
以為媺二以為久三以為利良輈環灂自伏兎不至軓¶
七寸軓中有灂謂之國輈軫方以象地蓋圓以象天輪¶
輻三十象日月蓋弓二十八象星大車之轅摯(注大車/牛車也)¶
(疏輪人輿人造四馬車上所陳是也/車人造大車栢車羊車是駕牛者)　廬人為廬器六¶
<pb:KR3k0032_WYG_078-30a>¶
建既備車不及覆謂之國工(注六建五/兵與人也)　車人之事為¶
耒為車行澤短轂則利行山長轂則安柏車轂長一柯¶
圍二柯輻一柯(柏車山車輪高六/尺牙圍尺二寸)大車崇三柯綆寸(大/車)¶
(平地載任之/車轂長半柯)羊車二柯有參分柯之一(羊善也善車若/今定張車較長)¶
(七尺疏定張車據漢法言漢去今遠未知定張車將何/所用但知在宫内所用故差小為之謂之羊車耳此羊)¶
(車較長七尺則大矣而論語謂大車為柏車小車為羊/車者以柏車較雖短轂輻牙則長羊車較雖長轂輻牙)¶
(則小故得小車之名駟包氏論/語注大車牛車小車  馬車)　續漢志上古聖人見¶
轉蓬始知為輪輪行可載復為輿後聖觀於天視斗周¶
<pb:KR3k0032_WYG_078-30b>¶
旋魁方杓曲以攜龍角為帝車於是乃曲其輈故易震¶
乗乾謂之大壯言器莫有上之者也　易氏曰詩伯也¶
執殳為王前驅鄭氏引此文箋之則車之六等為前驅¶
所建可知其兵有四戈柲既建而迆止戈為武之義殳¶
車㦸酋矛皆置之車傍備而不用之義觀兵車之制先¶
王不急於用兵可推矣又曰考工言六等而後言察車¶
廬人言六建而後言試廬其實一也¶
　　　周王后五路(自翟/至輦)　安車¶
<pb:KR3k0032_WYG_078-31a>¶
禮巾車王后之五路重翟錫面朱緫(重翟雉羽也后從/王祭祀所乗疏約)¶
(王之五路則重翟當玉路馬氏等云重翟為盖/今之羽盖是也鄭云蔽也王后始來乗重翟)厭翟勒¶
面繢緫(注次其羽使相廹也后從王賓饗諸侯所/乗疏相次以厭其本詩箋王姬車乗厭翟)安車¶
彫面鷖緫皆有容蓋(注坐乗車凡婦人車皆坐乗詩碩/人曰翟茀以朝盖厭翟也安車無)¶
(蔽后朝見於王所乗謂去飾也容謂幨車山東謂之裳/幃或曰潼容蓋如今小車蓋疏曲禮婦人不立乗王后)¶
(五路皆坐乗安車無異稱故獨得名曲禮大夫致事若/不得謝必賜之几杖乗安車則男子坐乗亦謂安車)¶
(劉熈釋名曰容車婦人所載小車也/  列女傳妃后踰閾必乗安車輜軿)翟車貝面組緫有¶
握(注不重不厭以翟飾車之側如今軿車后所乗以出/桑有幄則無盖疏漢法軿車無盖  幄本作握音屋)¶
<pb:KR3k0032_WYG_078-31b>¶
(䟽作/幄字)輦車組輓有翣羽盖(注不言飾后居宫中從容所/乗但漆之而已為輕輪人輓)¶
(之以行有翣以禦風塵/以羽作小盖為翳日也)　曲路掌王及后之五路辨名¶
物用説¶
　　　周貳車¶
禮大行人上公之禮貳車九乗諸侯七乗諸伯如諸侯¶
之禮諸子五乗諸男如諸子之禮注貳副也疏貳車所¶
飾無文　左傳晉七輿大夫注侯伯七命副車七乗每¶
車有一大夫主之　詩正義鄭箴膏盲云卿以上所乗¶
<pb:KR3k0032_WYG_078-32a>¶
車皆曰大路　輿人疏天子與其臣乗重較之車諸侯¶
之車不重較¶
　　　周輜車(見上/)¶
　　　周乗路¶
明堂位乗路周路也注玉路疏周王禮故用玉¶
　　　周五時路¶
晉輿服志周禮巾車氏云云有嚴有翼用光其武鈎膺¶
鞗革乃暢其文六服之冕五時之路王之常制各有等¶
<pb:KR3k0032_WYG_078-32b>¶
差　月令春乗鸞路駕蒼龍載青旂夏乗朱路駕赤駵¶
載赤旂中央乗大路駕黃駵載黃旂秋乗戍路駕白駱¶
載白旂冬乗&KR0007;路駕鐡驪載&KR0007;旂(蔡伯喈王肅云/月令周公所作)¶
　　　周大路　二路¶
漢武問賢良䇿周室設兩觀乗大路朱干玉戚八佾陳¶
於庭而頌聲興　公羊傳子家駒曰乗大路天子之禮¶
也注禮天子大路諸侯路車大夫大車士飾車　荀子¶
禮論天子大路越席以養體側載睪芷以養鼻前有錯¶
<pb:KR3k0032_WYG_078-33a>¶
衡以養目和鸞之聲歩中象武趨中韶䕶以養耳龍旗¶
九斿以養信寢兕持虎蛟韅絲末彌龍以養威　正論¶
天子尊無上衣被則服五采雜間色重文繡飾珠玉食¶
飲則重大牢而備珎恠曼而饋代睪而食雍而徹五祀¶
執薦者百人侍西房居則設張容負依而坐諸侯趨走¶
乎堂下乗大路越席以養安(注大路/祭天車)三公奉軛持納(與/軜)¶
(同/)諸侯持輪挾輿先馬大侯編後大夫次之小侯元士¶
次之庶士介而坐道庶人莫敢望視居如大神動如天¶
<pb:KR3k0032_WYG_078-33b>¶
帝　左傳桓二年大路越席(疏路大也君之所在以大/為號門曰路門寢曰路寢)¶
(車曰路車故人君之車通以路為名杜以玉路為大路/經傳言大路者多矣尚書大輅孔安國以為玉服䖍云)¶
(大路/木路)僖二十八年王命晉侯為侯伯賜之大路之服(注/大)¶
(路金/路)襄十九年鄭公孫蠆卒(子/蟜)王追賜之大路二十四¶
年穆叔(叔孫/豹)如周聘王賜之大路(注大路天子所賜車/之總名  以周禮孤)¶
(乗夏篆卿乗夏縵釋例以所賜穆叔子蟜/當是革木二路諸侯之卿特賜則有大路)昭四年杜洩¶
曰夫子(叔孫/豹)受命聘於王王賜之大路復命致之君君¶
復賜之使三官書之十五年十二月晉荀躒如周王曰¶
<pb:KR3k0032_WYG_078-34a>¶
叔父唐叔成王之母弟也密須之鼓與其大路文所以¶
大蒐也闕鞏之甲武所以克商也唐叔受之處參虚以¶
有戎狄其後襄之二路(大路/戎路)鏚鉞秬鬯彤弓虎賁文公¶
受之以有南陽撫征東夏非分而何定四年祝佗曰成¶
王分魯公康叔唐叔以大路(注金路錫同/姓諸侯車)　齊語天子¶
致胙於桓公賞服大路龍斿九旒渠門赤旂(注賈侍中/云大路諸)¶
(侯朝服之/車謂金路)　隋志白虎通云玉輅大輅也(晉摯虞獨疑/大輅謂非玉)¶
(輅/)周謂之乗輅大戴禮著其形式上蓋如䂓象天二十¶
<pb:KR3k0032_WYG_078-34b>¶
八橑象列星下方輿象地三十輻象一月前視則覩鸞¶
和之聲側觀則覩四時之運　宋志禮所謂金玉路者¶
正以金玉飾諸末耳左右前後同以漆畫秦改周輅制¶
為金根通以金薄周匝四面漢魏二晉因循莫改逮乎¶
大明始備五輅金玉三制並類金根　覲禮注朝事儀¶
曰天子冕而執鎮圭尺有二寸繅藉尺有二寸搢大圭¶
乗大路建大常十有二旒樊纓十有二就貳車十有二¶
乗帥諸侯而朝日於東郊所以教尊尊也退而朝諸侯¶
<pb:KR3k0032_WYG_078-35a>¶
　　　周乗石¶
禮夏官&KR0032;僕(下士/二人)王行洗乗石鄭司農曰王登上車之¶
石也詩有扁斯石履之卑兮疏乗車之得履石唯王為¶
然(登五路之石王行/則洗之致其絜也)　淮南子周公履乗石(唐王起洗/乗石賦承)¶
(玉趾以增麗拂兖衣而更妍有翼有/嚴既敬既戒洗列周經履合周雅)　選注尸子曰周¶
公旦踐東宫履乗石¶
　　　參乗¶
夏官戎右注古者參乗此充戎路之右田獵亦為之右¶
<pb:KR3k0032_WYG_078-35b>¶
焉疏若在軍為元帥則將居鼓下將在中御者在左若¶
凡平兵車則射者在左御者居中若在國則尊者在左¶
御者在中央其右是勇力之士執干戈常在左右戎右¶
兼田右齊右兼祀右僕有五不兼者僕難於右是以六¶
藝之中有五御而不言右　曲禮乗君之乗車疏謂君¶
之次路也王者五路王自乗一所餘四路皆從行¶
　　　周常車¶
周書克殷解第三十六及期百夫荷素質之旗於王前¶
<pb:KR3k0032_WYG_078-36a>¶
叔振奏拜假又乗常車周公把大鉞召公把小鉞以夾¶
王泰顛閎夭皆執輕吕以奏王王入即位於社大卒之¶
左羣臣畢從(孔晁注常車威儀車/也三公夾衛王也)　史周紀叔振鐸奉¶
陳常車¶
　　　周指南車¶
&KR0017;谷子肅慎氏獻白雉於文王還恐迷路問周公作指¶
南車以送之(又見黄帝/指南車)¶
　　　周器車¶
<pb:KR3k0032_WYG_078-36b>¶
子華子吾之宗君為周日正周公作成周定鼎於郟鄏¶
吾之宗君薦所以為祥者其族有三曰井里之璞也曰¶
太山之器車也曰唐叔異畆之禾也　禮運山出器車¶
注器謂若銀甕丹甑也(出援/神契)正義按禮緯斗威儀其政¶
太平山車垂鉤注云山車自然之車垂鉤不揉治而自¶
圓曲(家語注/象車也)　孝經援神契德至山則山出木根車應¶
載萬物(金車者王者/至孝則出)¶
　　　魯大路　魯四代車¶
<pb:KR3k0032_WYG_078-37a>¶
明堂位魯君孟春乗大路載弧韣旂十有二旒日月之¶
章祀帝於郊配以后稷天子之禮也正義此一經明魯¶
有四代之車(見/上)　左傳成二年公㑹晉師於上鄍魯賜¶
三帥先路之服(疏按釋例先路者革路若木路或云先/或云後葢以就數為差其受之於王則)¶
(稱大革木是卿大夫車之尊者金路是諸/侯車之尊者玉路天子車之尊者皆稱大)¶
　　　仲尼車輿　魯孔氏車(詳見/車服)¶
見車服制度¶
　¶
<pb:KR3k0032_WYG_078-37b>¶
　¶
　¶
　¶
　¶
　¶
　¶
　¶
　玉海卷七十八¶
