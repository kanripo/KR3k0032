#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷二十六
#+PROPERTY: JUAN 卷二十六
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷二十六
<pb:KR3k0032_WYG_026-1a>¶
欽定四庫全書¶
　玉海卷二十六¶
　　　　　　　　　　　　宋　王應麟　撰¶
　帝學¶
　　帝學¶
　學之一字髙宗與&KR0019;説始言之開萬世聖學之源¶
　神農師悉諸黄帝師大橈顓頊師伯夷受學於緑圖¶
　髙辛師伯招堯師子州支學君疇(尹/夀)舜師許由(莊子/云堯)¶
<pb:KR3k0032_WYG_026-1b>¶
　(師許/由)學務成招禹師大成摰學西王國湯學威子伯¶
　學於伊尹髙宗學甘盤文王師太公望學子期武王¶
　問丹書於尚父訪洪範於箕子學虢叔成王師周公¶
　學有緝熙于光明　穆天子&KR0019;蠧書于羽陵讀書于¶
　菞丘癸巳至于羣玉之山先王之所謂策府¶
　　　漢講六藝羣書　石渠論六經¶
紀宣帝髙才好學師受詩論語孝經　王褒&KR0019;宣帝修¶
武帝故事講論六藝羣書召能為楚辭九江被公召見¶
<pb:KR3k0032_WYG_026-2a>¶
誦讀召髙才劉向張子僑華龍柳褒等待詔金馬門(公/孫)¶
(&KR0042;傳贊孝宣講論六藝招選茂異而蕭望之梁/丘賀夏侯勝韋无成嚴彭祖尹更始以儒術進)　翟酺¶
&KR0019;孝宣論六經於石渠注甘露三年詔諸儒講五經於¶
殿中兼平公穀同異上親臨決時更崇榖梁&KR0019;故言六¶
經　武帝憲章六學積思六經¶
　　　漢講論五經¶
見白虎議奏　孝宣本始四年四月詔博問經學之士¶
元康元年八月詔朕不明六蓺鬱于大道　帝王圖籍¶
<pb:KR3k0032_WYG_026-2b>¶
日陳于前¶
　　　漢禁中授經　侍講　(華光殿侍/講  注籍)¶
世祖召桓榮説尚書善之入授太子朝㑹於公卿前敷¶
奏經書　和帝即位竇憲上疏曰昭帝八嵗即位大臣¶
輔政選名儒韋賢(魯/詩)蔡義(韓/詩)夏侯勝(歐陽/尚書)等入授於前¶
卒成聖徳近建初元年張酺魏應召訓講禁中昔五更¶
桓榮為帝師子郁&KR0019;父業再以校尉入授先帝(章和二/年五月)¶
(詔長樂少府桓/郁侍講禁中)父子給事禁省更歴四世又宗正劉方¶
<pb:KR3k0032_WYG_026-3a>¶
善為詩經宜令郁方並入敎授由是復入侍講郁子焉¶
順帝時以太傅入授經禁中焉兄孫彬桓帝初為議郎¶
入侍講禁中　肅宗令馬嚴勸學省中(注王鳯薦班伯/宜勸學  王吉)¶
(云明師居前/勸誦在後)　鄧&KR0042;治歐陽尚書授安帝禁中　光武¶
令郅惲授皇太子韓詩侍講殿中　永平初樓望為侍¶
中入講省内召馴(字伯/春)習韓詩建初元年侍講(拜左中/郎將入)¶
(授諸/王)　永平九年置五經師張酺以尚書數講御前論¶
難稱意入授太子(酺子蕃以/郎侍講)　桓帝以楊秉明尚書召¶
<pb:KR3k0032_WYG_026-3b>¶
入勸講　建和初議郎趙典侍講禁内(黄瓊以選入/侍講禁巾)¶
靈帝初劉寛拜太中大夫侍講華光殿賜衣一襲後為¶
太尉常令講經(洛陽宫殿簿云在華林園内北洛/陽宫殿名曰華光在崇光殿)　楊¶
賜建寧初侍講華光殿中後帝徙南宫閲録故事得前¶
侍講注籍(所注之/録籍)乃感悟封臨晉侯　張濟侍講　獻¶
帝好學荀悦彧董遇孔融侍講禁中旦夕譚論¶
　　　漢講論經理　永平自講經藝　御講堂説經¶
光武數引公卿郎將講論經理夜分乃寐幸太學㑹博¶
<pb:KR3k0032_WYG_026-4a>¶
士論難正旦朝賀百僚畢㑹令羣臣能説經者更相難¶
詰(戴憑重坐/五十餘席)　樊準曰光武投戈講藝息馬論道孝明¶
垂情古典遊意經蓺毎享射禮畢正坐自講諸儒並聽¶
四方欣欣召名儒充禮官如趙孝承宫等或安車結駟¶
或豐衣博帶從見宗廟燕㑹則論難衎衎響如振玉期¶
門羽林之士通孝經伊秩訾王大車且渠入就學(化自/聖躬)¶
(流入/蠻荒)議者稱盛時咸言永平　桓榮傳幸太常府令榮¶
東面設几杖㑹百官及榮門生數百人天子親自執業¶
<pb:KR3k0032_WYG_026-4b>¶
曰太師在是永平二年三雍初成拜五更每大射養老¶
禮畢引榮及弟子升堂執經為下説(下語/講説)　帝自制五¶
家要説章句令桓郁校定於宣明殿(東觀記上親於辟/雍自講所制五行)¶
(章句復令/郁説一篇)　永平十五年三月幸孔子宅親御講堂㑹¶
皇太子諸王説經　永平十年張興拜太子太傅顯宗¶
數訪問經術　光武受尚書於廬江許子威通大義召¶
鍾興問經義善之詔令定春秋章句　明帝十嵗能通¶
春秋事桓榮通尚書包咸授論語　順帝時議郎蔡元¶
<pb:KR3k0032_WYG_026-5a>¶
講論五經異同　建武六年拜杜林侍御史引見問以¶
經書賜車馬衣被¶
　　　漢讀書禁中¶
班固&KR0019;肅宗雅好文章固數入讀書禁中或連日繼夜¶
　前叙&KR0019;班斿以選受詔進讀羣書　成帝召見劉歆¶
誦讀詩賦　司馬相如&KR0019;上讀子虛賦而善之　建武¶
三十二年正月夜讀河圖㑹昌符　梁大同中於臺西¶
立士林館朱异賀琛孔子袪等逓互講述¶
<pb:KR3k0032_WYG_026-5b>¶
　　　唐太宗觀經史¶
貞觀政要七年虞世南遷秘書監太宗每機務之隙引¶
之談論共觀經史嘗謂侍臣曰毎與世南商&KR0358;古今九¶
年太宗曰貞觀已來手不釋卷知風化之本見理政之¶
源十一年李百藥曰日昃必命才學之士賜以清閒髙¶
談典籍雜以文詠乙夜忘疲十二年謂侍臣曰朕讀書¶
見前王善事力行不怠　陸䞇曰太宗引文學之流更¶
直宿於内署講求典禮諷誦詩書夜分忘倦¶
<pb:KR3k0032_WYG_026-6a>¶
　　　唐禁中勸講　侍讀¶
開元三年九月戊寅(㑹要/七月)詔左散騎常侍馬懐素與右¶
常侍褚無量更日侍讀(盧懐慎所薦儒帝以讀書有疑/無從質問選  學之士入内侍)¶
(讀/)　官志&KR0007;宗選耆儒日一人侍讀以質史籍疑義置¶
集賢院侍講學士侍讀直學士　儒學&KR0019;無量等勸講¶
禁中天子尊禮不敢盡臣之後祕書少監康子元國子¶
博士侯行果亦踐其選賞賚亟加而禮遇衰　集賢注¶
記開元十九年三月命學士陳希烈王廻質康子元馮¶
<pb:KR3k0032_WYG_026-6b>¶
朝隱等於三殿侍講先是講周易畢子元等各&KR0041;錫賚¶
　字更洪範圖列無逸孝經是釋月令是刋　長慶中¶
侍講學士韋處厚等上六經法言三十卷賜金帛　文¶
宗時侍講學士鄭澣稡經史要録酬析無留賜金紫¶
　　　唐翰林侍講學士¶
韋處厚元和末為户部郎中知制誥穆宗即位以處厚¶
與司勲員外郎史館修撰路隋並充翰林侍講學士召¶
入大液亭命分講毛詩關雎尚書洪範等篇訪以理體¶
<pb:KR3k0032_WYG_026-7a>¶
賜酒果　寶厯初崔郾以諫議大夫充翰林侍講學士¶
二年禮部員外宋申錫太和元年三月中書舍人鄭澣¶
駕部郎中許康佐三年四月禮部尚書丁公著五年鄭¶
覃開成七年十月國子祭酒髙重充侍講學士　冊府¶
元龜云元和之末始建學士之職列於内署　後魏有¶
侍讀(馮元興温子昇/邢昕李業興)侍講(賈思伯思/同韓子熙)　王吉曰廣厦之¶
下細旃之上明師居前勸誦在後上論唐虞之際下及¶
殷周之盛考仁聖之風習治國之道訢訢焉發憤忘食¶
<pb:KR3k0032_WYG_026-7b>¶
日新厥徳　吳趙咨曰雖有餘閒博覽書&KR0019;歴史籍採¶
竒異不效書生尋章擿句而已¶
　　　咸平侍講侍讀　天聖　真宗講席記　三朝¶
　　　講經¶
太宗日閲經史興國八年始用著佐吕文仲為侍讀(尋/升)¶
(為翰林侍讀寓直御/書院毎召讀經史)咸平二年七月丙午以兵侍楊徽¶
之户侍夏侯嶠工部郎中吕文仲為翰林侍讀學士祭¶
酒邢昺為翰林侍講學士　按故事唐開元置侍讀其¶
<pb:KR3k0032_WYG_026-8a>¶
後有翰林侍講學士五代久廢太宗崇尚儒術由是命¶
文仲侍讀寓直禁中以備顧問然名秩未崇上遹尊先¶
志首置此職擇耆儒舊學充其選班次翰林學士禄賜¶
如之設直廬於秘閣侍讀更直侍講長上日給珍膳夜¶
則迭宿多召對詢訪或至中夕八月壬子徽之等赴職¶
賜宴秘閣兩制皆預上作七言詩賜之　慶厯二年二¶
月丁丑召中丞賈昌朝侍講邇英閣憲府侍經筵自此¶
始　元豐五年省侍讀侍講學士但以為兼官必侍從¶
<pb:KR3k0032_WYG_026-8b>¶
以上兼之秩卑資淺則為説書元祐七年七月癸巳復¶
増學士之號元符元年二月壬辰省紹興六年范冲為¶
之　天禧舊制侍臣皆賜坐講者别坐而聽乾興後侍¶
臣先賜茶畢徹席立講畢復坐賜湯侍讀無所職但侍¶
立而已自宋綬夏竦侍讀始令日讀唐書一&KR0019;又讀正¶
説講日帝親書古賢詩或經書要言一二紙　眞宗自¶
居藩邸升儲官命侍講邢昺説尚書凡八席詩禮論語¶
孝經皆數四焉以史&KR0019;有褒貶難於講授退而觀閲罔¶
<pb:KR3k0032_WYG_026-9a>¶
不該詳既即位咸平四年春詔昺講春秋左氏傳五年¶
秋乃畢天禧元年春二月詔直龍圖閣馮元講易至秋¶
九月終六十四卦以元奉使北廷而止天聖元年四月¶
辛亥侍臣以崇政殿閣所講遺編來上命晏殊作真宗¶
講席記　景祐元年五月九日侍讀學士李淑言三朝講¶
經皆有舊式　太祖非時召王昭素趙孚説經書要義¶
(開寳四年十二月十三日辛未召九/經李符問經義於内殿賜本科出身)太宗則吕文仲為¶
侍讀讀書史訪外事真宗首置侍讀侍講學士常令邢¶
<pb:KR3k0032_WYG_026-9b>¶
昺説經夜直秘閣又置龍圖閣待制令參預講筵如戚¶
綸陳彭年杜鎬查道李虚己是也天禧初又令馮元説易¶
皆於每日視朝決事再坐之後還内宴憇方召説書賜¶
坐詢問不專講勸而已　邢昺在東宫及内庭侍上講¶
説孝經禮記者二論語十書十三易三詩左傳各一據¶
&KR0019;疏敷引之外多引時事為喻深被嘉奬上問管仲召¶
忽武王以安樂延年昺不能對祥符三年五月辛巳手¶
札曰朕向在藩邸屢令邢昺講習諸書因記春秋息侯¶
<pb:KR3k0032_WYG_026-10a>¶
伐鄭云云¶
　　　景祐崇政殿説書　邇英延義閣記注　金華¶
　　　五箴¶
元年正月丁亥(二十/六日)命賈昌朝趙希言王宗道楊安國¶
並為崇政殿説書日以二人侍講説(初天聖九年侍講/孫奭出守兖州薦)¶
(昌朝等始置是職命之景祐四年三月甲戌朔進為/天章閣侍講慶厯二年二月丙戌趙師民復為之)二¶
年正月癸丑(二十/八日)置邇英延義二閣寫無逸篇于屏邇¶
英在迎陽門之北東向延義在崇政殿之西北向是日¶
<pb:KR3k0032_WYG_026-10b>¶
御延義閣召輔臣觀盛度讀唐書賈昌朝講春秋遂宴¶
崇政殿(初孫奭為翰林侍講畫無/逸圖上之帝施於講讀閣)三年正月乙巳説書¶
賈昌朝上二閣記注七月乙酉侍講學士馮元獻金華¶
五箴詔奬之(趙師民獻勸講箴曰西臨邇英北/啟延義瞻仰皇明彌綸  聖智)明年春¶
帝遂御迎陽門召近臣觀圖畫復命講讀經史　仁宗¶
以堯舜為師法待儒臣以賔友　仁宗以象架庋書策¶
外向以便講讀　馮元兼侍講與孫奭以經行並進講¶
讀親近自是仁宗益嚮學　英宗嘉祐八年十二月己¶
<pb:KR3k0032_WYG_026-11a>¶
巳初御邇英閣召侍臣講讀經史¶
　　　元祐帝學　嘉定續帝學¶
五年八月侍講范祖禹進八卷集帝王學問及祖宗講¶
讀故事上起伏羲下汔神宗願憲道於三皇稽徳於五¶
帝軌儀於三代法象於祖宗集羣聖之所行體乾健之¶
不息(元年進唐鑑二年進三經要語之/建炎四年七月己巳詔子冲上)嘉定十一年記¶
注之臣(李/&KR0811;)紀五宗之懿續祖禹之書為十卷有詔通鑑¶
徹章進讀十二年(己卯/嵗)五月丁未竟帙癸亥賜燕講官¶
<pb:KR3k0032_WYG_026-11b>¶
請宣付史館從之(淳祐九年進讀終篇凡寧皇自慶/元戊午止嘉定丙子  十徹章)¶
　　　建炎内殿講讀¶
元年十二月丙辰朔詔朕朝夕延見大臣咨訪庶務羣¶
臣進對隨事盡言退閲四方奏牘少空則披覽載籍鑑¶
觀前古獨於講學乆未遑暇念雖羽檄交馳廵幸未定¶
亦不可廢其以侍從四員充講讀官萬機之暇就内殿¶
講讀先是中丞王賔乞開講筵上納其言紹興十二年¶
正月癸卯上謂大臣曰朕於宫中無嗜好惟好觀書考¶
<pb:KR3k0032_WYG_026-12a>¶
古人行事以施於政凡學必自得乃可用十三年十一¶
月丁卯上曰無事惟静坐觀書所得甚多¶
　　　紹熙晚講¶
五年寧宗欲増講官至十員各專講兩日一次五人上¶
講早二晚三早講殿上晚小衫坐講　嘉定二年十一¶
月十六日侍讀章頴等言前此未有晚講坐講自陛下¶
始行之書之國史為法來世每御殿惟諏經訪史辭簡¶
理到¶
<pb:KR3k0032_WYG_026-12b>¶
　　　經筵進故事¶
元祐二年侍讀蘇頌請詔史官學士録新舊唐書日進¶
數事十一月壬申詔經筵官遇非講讀日進漢唐故事¶
二條建炎四年八月四日謝克家請日輪侍從進前代¶
本朝故事涉治體者三事十八日綦崇禮奏止命講讀¶
翰林學士兩省官進之九月三日令講筵置厯端平元¶
年二月九日詔侍從經筵官進故事　天聖以前講讀¶
官皆坐侍自景祐以來皆立侍　　皇祐三年九月¶
<pb:KR3k0032_WYG_026-13a>¶
丁丑詔當講讀臣僚立侍敷對餘皆賜坐侍於閤¶
中　熙寧四年八月二十七日王雱為説書崇寧¶
中以隱逸命蔡崈吕注紹興中陳鵬飛以博士乾道末¶
崔端詩以正字兼説書宣和中楊時邇英殿説書　　經¶
筵前一日進講義自元豐元年説書陸佃始　　元祐中¶
侍讀蘇軾拜恩之日首陳六事(慈儉勤/謹誠明)　　紹興二年胡¶
安國侍讀專講春秋時講官四人援例乞各專一經上¶
曰他人通經豈安國比不許　隆興元年十一月詔學士¶
<pb:KR3k0032_WYG_026-13b>¶
院經筵官日以二員宿直乾道八年十月詔止輪一員¶
　淳熙三年九月禮侍李燾兼侍講以經筵少開録趙¶
師民勸講箴以諷　皇祐賈昌朝淳熙史浩以舊弼¶
而詔讀昌朝吕公著以臺丞而勸講吕希哲司馬¶
康楊時自小官而說書范祖禹司馬康張栻朱熹¶
由庶僚而侍講程頤(元祐/元年)尹焞(紹興/五年)以布衣而特¶
命¶
　　易¶
<pb:KR3k0032_WYG_026-14a>¶
　　　漢梁丘賀説易　唐開元講易¶
宣帝聞京房為易明求其門人得賀待詔黄門數入説¶
敎侍中以召賀賀入説上善之(説於天/子之前)子臨亦入説帝¶
選髙材郎十人從臨講　自宣帝好梁丘氏説元帝好¶
之欲考其同異令充宗與諸易家論朱雲抗首而請連¶
拄五鹿君　孝宣時涿郡韓生以易召待詔殿中　譙¶
瑛説易授顯宗　唐開元初詔張説舉能治易老莊者¶
侯行果薦康子元敬㑹真並賜衣幣侍讀(行果㑹真及/馮朝隱同進)¶
<pb:KR3k0032_WYG_026-14b>¶
(講朝隱能索/老莊祕義)　集賢注記云開元十一年夏詔學士侯¶
行果等侍講周易莊老賜衣一副絹一百疋又令行果¶
隔日為皇太子講易賜酒饌燕飲賦詩凡數百首屢承¶
珍異之賜　&KR0007;宗作大衍論　顯慶五年六月御齊聖¶
殿引&KR0042;文學士上官儀吕才直學士李元植等於御前¶
講論命元植登講坐發易題才等以次問難　梁武帝¶
於文徳殿釋乾坤文言¶
　　　建隆開寳講易　端平祥符講泰卦　天禧講¶
<pb:KR3k0032_WYG_026-15a>¶
　　　易¶
建隆三年六月召宗丞趙孚講易于後殿嘉其講説精¶
博開寳三年召王昭素賜坐便殿講乾卦至九五飛龍¶
在天曰此爻正當陛下今日之事因風諫上悦三月辛¶
亥以為國子博士　端拱李覺講泰卦(見視/學)　祥符作¶
周易詩三章王旦薦崇文院檢討馮元八年三月癸卯¶
召見講論語首篇及易泰卦元進説曰上下相與則可¶
輔相財成上悦賜緋(元説上下經上稱其誦説通而不/泥言外有餘趣  馮元傳真宗試)¶
<pb:KR3k0032_WYG_026-15b>¶
(進士殿中召元講易元進説/曰地天為泰以天地之氣交)　天禧元年二月元為直¶
龍圖閣講易于宣和門之北閣待制預焉九月終六十¶
四卦(查道李虛/已行簡預)¶
　　　皇祐邇英閣講易¶
元年十二月辛酉詔盧士宗講易乙丑御延和殿命士¶
宗講泰卦賜紫二年三月己丑御閣講三古九聖乾元¶
統天帝王合徳之義甲辰講坤而及權臣壬子講需及¶
建極御天下甲寅講師十一月丁酉講无妄而及堯舜¶
<pb:KR3k0032_WYG_026-16a>¶
順民心三年三月戊辰講損之懲忿窒慾上謂情慾生¶
於隂陽而節之在人四月庚子講鼎而謂任人之當謹¶
丁未御邇英謂講官曰朕毎以易疑難問卿卿等多所¶
發明丁巳講歸妹隂陽爻位戊申講巽之申命五月辛¶
亥至癸丑講兑謙渙泰節師九月辛酉講既濟東鄰殺¶
牛庚午講極數知來之謂占(時講官則楊安/國王洙趙師民)四年九月¶
己未(十三/日)御閣召賈昌朝講乾卦用九曰外以剛健決¶
事内以謙恭應物詔褒荅以卦義付史館(上曰昌朝位/將相而執經)¶
<pb:KR3k0032_WYG_026-16b>¶
(朝廷美事也解六/月壬寅上節)¶
　　　紹興淳熙講易¶
紹興二十五年四月二十三日講易終篇(五年書否泰/卦賜張浚)¶
(十四年三月/幸學講泰卦)　淳熙八年(辛丑/嵗)九月甲申詔侍講説書¶
共講易講泰九二上曰君子以其類進而為善小人以¶
其類進而為惡未有無助者也萃上六上曰盛極則衰¶
亂極生治十一年九月九日詔日講兩卦十月十日徹¶
章侍讀張大經等奏聖言深得大易之㫖見之事業措¶
<pb:KR3k0032_WYG_026-17a>¶
之天下皆易之用也請宣付史館十三日推恩十一月¶
一日大經等以賜宴及簡帶鞍馬香茗進詩謝恩　嘉¶
泰元年冬講易汔嘉定五年日講二卦　隆興元年四¶
月己丑王大寳講乾卦上曰萬物皆生於乾又曰陰陽¶
變化之道也九月癸丑馬騏講乾夕惕若厲上曰當讀¶
為若厲至見龍无首上曰既居其極則當然　邢昺太¶
平興國初舉五經廷試日召升殿講易師比二卦¶
　　書¶
<pb:KR3k0032_WYG_026-17b>¶
　　　漢武帝問尚書¶
兒寛初見語經學上曰吾始以尚書為樸學不好及聞¶
寛説可觀乃從寛問一篇　孔安國承詔作傳¶
　　　漢金華殿説尚書論語　白虎觀雲臺講左氏¶
　　　&KR0019;尚書¶
成帝時班伯為中常侍上方嚮學召鄭寛中張禹朝夕¶
説尚書論語於金華殿中(在未/央宫)詔班伯受焉數年金華¶
之業絶出　班斿以選受詔進讀羣書(注於天子/前讀書)　肅¶
<pb:KR3k0032_WYG_026-18a>¶
宗降意儒術好古文尚書左氏&KR0019;建初元年詔賈逵入¶
講北宫白虎觀南宫雲臺帝善逵説使發出左氏大義¶
長於二&KR0019;者於是條奏左氏三十事帝嘉之賜布五百¶
疋衣一襲(和帝永元四年幸北/宫章徳殿講白虎觀)肅宗又論五經於白虎¶
觀(又令賈逵撰歐陽/夏侯古文同異)¶
　　　漢永平説尚書　庭中講尚書¶
光武受尚書通大義召桓榮入説(建武中桓榮入㑹/庭中詔賜竒果)明¶
帝事榮通尚書永平十年召丁鴻説文侯之命篇賜御¶
<pb:KR3k0032_WYG_026-18b>¶
衣及綬禀食公車與博士同禮　張酺數講御前為郎¶
賜車馬衣裳入授太子肅宗即位為東郡太守帝言酺¶
侍講屢有諫正誾誾惻惻有史魚之風元和二年二月¶
丙辰東廵狩幸東郡引酺及門生并郡縣掾史並㑹庭¶
中帝先備弟子之儀使酺講尚書一篇然後修君臣之¶
禮賞賜殊特莫不霑洽(時尚書令王鮪與/酺相難帝欣悦)¶
　　　唐貞觀觀尚書　開元講尚書¶
貞觀十五年八月謂侍臣曰昨觀尚書帝王之道坦然¶
<pb:KR3k0032_WYG_026-19a>¶
可見朕毎庶幾唐虞亦欲卿等齊肩稷契　開元二十¶
年十月講尚書及莊子馮朝隱等侍講各賜衣兩襲¶
&KR0007;宗改陂頗之字觀無逸之圖¶
　　　唐太液亭講詩書¶
長慶元年三月壬子穆宗召學士韋處厚路隋於太液¶
亭講毛詩關雎尚書洪範等篇賜緋魚　太液亭乃唐¶
家右文之地文宗圖尚書君臣事迹於亭宣宗錢崔鉉¶
於是亭賜詩　開成二年三月鄭覃曰陛下乙夜觀書¶
<pb:KR3k0032_WYG_026-19b>¶
無不該涉¶
　　　淳化講堯典説命¶
見視學　太祖常讀尚書謂四凶之罪止從投¶
竄而歎近世法網之宻史臣以為有意于措¶
刑¶
　　　咸平後苑講大禹謨¶
元年正月丁丑詔國子監直講崔頤正於後苑講大禹¶
謨賜五品服(自後日赴御書院/待對説書至十卷)二月己亥召頤正講尚¶
<pb:KR3k0032_WYG_026-20a>¶
書于景福殿二年七月幸學召祭酒邢昺直講崔偓佺¶
講大禹謨賜偓佺緋昺器幣　景徳四年崇和殿壁掛¶
尚書圖祥符七年作尚書詩三章　邢昺侍講徧講九¶
經有三五過十餘過者惟尚書凡十四講¶
　　　天聖崇政殿講尚書　皇祐邇英閣講尚書¶
　　　(元祐紹/興乾道)¶
天聖四年十一月孫奭等薦楊安國并召其父光輔入¶
見令説無逸乙卯以為國子監丞六年二月壬寅召輔¶
<pb:KR3k0032_WYG_026-20b>¶
臣崇政殿西廡觀侍講孫奭講尚書七年十月丁酉講¶
畢召近臣宗室燕太清樓皇祐四年三月丙辰楊安國¶
講嘉言㒺攸伏六府三事九月庚申講微子己巳講洪¶
範五事帝曰奉天在修徳十一月甲辰講無逸命王洙¶
書為圖五年四月丁酉講冏命元祐四年二月(二十/一日)邇¶
英殿講尚書侍講司馬康講洪範乂用三徳五年二月¶
壬寅(七/日)講無逸篇畢詔詳録講義以進九月壬午(二十/一日)¶
邇英講書賜御書詩一首十月二十九日終篇賜御筵¶
<pb:KR3k0032_WYG_026-21a>¶
于東宫(無逸圖屏洪/範旅&KR0729;)　紹興七年九月一日内出無逸¶
篇四軸付講筵所(講日/設之)八年八月丙寅詔説書尹焞講¶
尚書(三月/開講)二十三年十一月七日終篇召宰執聽講越¶
二日賜宴講讀官進詩三十二年孝宗即位七月甲子¶
詔講尚書九月甲辰初御講筵張闡講尚書(十月二十/六日詔周)¶
(禮尚書分/篇進講)乾道三年三月癸亥陳巖肖講大禹謨至寧¶
失不經上曰祖宗好生不殺最為忠厚(先是二年三月/二十一日東宫)¶
(講孟子徹章上曰可講尚書治國之道莫先於此/朕毎無事必看數篇  御書益稷旅&KR0729;賜進士)　明¶
<pb:KR3k0032_WYG_026-21b>¶
道元年二月甲辰詔輔臣于崇政殿西廡觀講書¶
晁逈傳仁宗召對延和殿閤訪洪範雨暘之應逈據經¶
以對¶
　　詩¶
　　　漢武帝説詩¶
武帝詔求能為韓詩者召蔡義待詔上疏願賜清閒之¶
燕得盡精思於前上召見義説詩甚説之擢光禄大夫¶
給事中進授昭帝(大將軍光曰以為/人主師當為宰相)　宣帝受詩於東¶
<pb:KR3k0032_WYG_026-22a>¶
海澓中翁　肅宗建初元年召馴以韓詩侍講拜左中¶
郎將　韋賢進授昭帝詩張游卿以詩授元帝韋賢授¶
哀帝伏理授成帝　陸賈時時前説詩書¶
　　　晉講詩¶
庾峻&KR0019;武帝講詩中庶子何劭論風雅正變之義峻起¶
難往反四坐莫能屈之¶
　　　唐太液亭講詩(見/上)¶
&KR0007;宗講讀毛詩賜侍講章綬(見張九/齡集)¶
<pb:KR3k0032_WYG_026-22b>¶
　　　慶厯邇英閣講詩¶
四年二月丙辰御迎陽門命天章閣侍講曽公亮講詩¶
三月丁亥上曰國風多刺譏殊得以為監戒五年二月¶
戊戌講于邇英閣起鷄鳴盡南山上謂公亮曰善惡皆¶
欲聞豈當有避三月戊午講匪風誰能烹魚上曰老子¶
謂治民若烹小鮮義近是乎丁度曰烹魚煩則碎治民¶
煩則散甲申講節南山問幽王所終三月己卯講六月¶
令再講之曰鹿鳴至菁莪皆周家創業之事四月辛卯¶
<pb:KR3k0032_WYG_026-23a>¶
講小旻問趙師民以水喻政之㫖(趙師民&KR0019;講如彼泉/流曰水之初出喻王)¶
(政之發順行則通通故清潔/賢人用則王政通而世清平)丁未講巷伯有謹嫌疑之¶
言壬辰講小弁至巧言十一月甲午講角弓曰睦族帝¶
堯之盛徳乙未講都人士曰冠服必稱其行六年十二¶
月十七日癸巳講徹宴近臣宗室及講讀官于崇政殿¶
賜花作樂從官皆獻詩頌　熙寧十年八月丙午講詩¶
豐年　祥符作毛詩詩三章　紹興書車攻　張栻講¶
葛覃進説云治生於敬畏　　孫逢吉講權輿反覆紬¶
<pb:KR3k0032_WYG_026-23b>¶
繹以為諷　紹興五年八月講詩終於嘉定元年三月¶
(寧/宗)　袁燮講詩二南於先王正始之本后妃輔佐之道¶
所以自身而家自家而天下者敷演厥㫖深寓規儆之¶
意至列國變風有關君徳治道者委曲開陳託其義以¶
諷(嘉定/九年)¶
　　禮¶
　　　唐太宗讀周禮¶
貞觀中太宗召房杜魏入上曰朕昨夜讀周禮眞聖作¶
<pb:KR3k0032_WYG_026-24a>¶
也(文中子/附録)　漢文帝作王制　唐&KR0007;宗刋定月令　梁¶
皇侃撰禮記講疏五十卷奏上召入壽光殿説禮記義¶
武帝善之¶
　　　至和邇英閣講周禮(元豐/隆興)¶
皇祐四年十月戊寅詔侍講與賈昌朝先修節解以備¶
講説至和元年九月己巳楊安國講緩刑薄征上曰天¶
下皆吾赤子壬申講三年大比上曰三年選士至為酌¶
中二年三月乙丑盧士宗講眡祲上曰妖祥由人事召¶
<pb:KR3k0032_WYG_026-24b>¶
之必修徳承天意己卯王洙講至大罍謂祀以質信為¶
本丙戌講典瑞十月壬子講至割羊牲登其首上曰天¶
地簡易非至忱其能應乎(至和元年九月丙寅/王洙上周禮器圖)元豐元¶
年三月辛巳御邇英沈季長講八法丁亥黄履講八柄¶
辛卯季長講九賦癸巳講九式四月丙寅講小宰八月¶
戊辰講宰夫　紹興三十二年七月甲子孝宗詔講周¶
禮九月甲辰金安節講(召輔臣觀之十二月/十六日詔分篇講)隆興元年¶
四月癸未安節講大司馬九伐之法上曰兵者徳之末¶
<pb:KR3k0032_WYG_026-25a>¶
九月乙卯講正月始和上曰此周正月也　祥符作周¶
禮詩三章¶
　　　景徳講中庸九經¶
見御詩¶
　　　天聖講禮記　讀中庸¶
三年三月己酉召輔臣于崇政殿西廡觀孫奭講曲禮¶
仍賜御書古詩各一章　五年十月庚辰講禮記徹燕¶
近臣崇政殿詔兩制館閣賦詩以進(四月命宰臣張知/白進讀中庸陳修)¶
<pb:KR3k0032_WYG_026-25b>¶
(身治人之道辛/卯書賜進士)¶
　　　熙寧邇英閣講禮記(乾道/)¶
熙寧元年二月十一日御閣召王珪范鎮等講禮記十¶
月戊申詔經筵毋講禮記　元祐八年正月丁亥邇英¶
講畢　乾道三年九月乙亥中書舍人梁克家講年長¶
以倍父事之因奏孝悌之道庚寅(二十/四日)詔擇諸篇最要¶
切者如王制學記中庸大學之類先次進講(先是克家/言禮記出)¶
(漢儒雜記非全經也欲如/元祐范祖禹所請從之)淳熙四年二月乙亥幸太學¶
<pb:KR3k0032_WYG_026-26a>¶
講中庸九經　(紹興書/儒行)　元祐中范祖禹講王制祭祀¶
以犧牲幣帛粢盛皆出於民力　范成大講天子不合¶
圍上曰此成湯祝網意也成大奏徳莫大於好生　紹¶
熙五年侍講朱熹講大學閏月戊午朔講至盤銘日新¶
又進講義冊上欣然曰要處只在求放心¶
　　　淳祐講禮記賜製詩¶
見後¶
　　春秋¶
<pb:KR3k0032_WYG_026-26b>¶
　　　漢殿中議公榖同異　白虎觀雲臺講左傳(見/上)¶
宣帝召見蔡千秋説榖梁擢為諌大夫選郎十人從受¶
又召江公孫為博士劉向受榖梁又召周慶丁姓待詔¶
保宫授十人自元康中始講至甘露元年積十餘嵗皆¶
明習廼召五經名儒太子太傅蕭望之等大議殿中平¶
公穀同異以經處是非公羊博士嚴彭祖待詔申輓伊¶
推宋顯榖梁議郎尹更始待詔劉向周慶丁姓並論公¶
羊家請内許廣使者並内王亥各五人議三十餘事望¶
<pb:KR3k0032_WYG_026-27a>¶
之等十一人各以經誼對多從榖梁　朱買臣召見説¶
春秋言楚詞帝甚説之拜中大夫　光武令鍾興定春¶
秋章句　明帝十嵗通春秋¶
　　　唐論春秋¶
唐髙祖幸學徐文逺發春秋題論難鋒生　太宗令羣¶
臣以春秋酬難(張後/允&KR0019;)　文宗讀春秋問許康佐又觀書¶
蓬萊殿¶
　　　咸平講左氏春秋　寶元邇英講左氏　紹興¶
<pb:KR3k0032_WYG_026-27b>¶
　　　講春秋¶
咸平三年御便殿命侍講學士邢昺講左氏侍讀與焉¶
(時初置/講讀)五年正月丙辰講畢宴近臣宗室崇政殿賜昺¶
襲衣金帶器幣丁巳遷工部侍郎景祐二年正月癸丑¶
御延義閣賈昌朝講春秋遂宴崇政殿四年十月甲午¶
講春秋詔取君臣政敎事節講寳元二年十月丙寅御¶
邇英觀講左傳及讀正説終上曰春秋述治亂足為監¶
戒辛巳講左氏徹曲宴近臣于崇政殿慶厯四年三月¶
<pb:KR3k0032_WYG_026-28a>¶
乙酉問輔臣三&KR0019;異同之説賈昌朝曰左氏多記事公¶
穀專解經皆以尊王室正賞罰然考之有得失皇祐五¶
年十月甲寅上春秋節解八十卷至和二年十月壬子¶
講左傳鄭鑄刑書(王洙/講)上曰使民知法而亂可止不若¶
不知而自化　真宗作春秋要言春秋詩三章　紹興二¶
年七月癸酉上諭輔臣令胡安國兼讀春秋隨事解釋¶
不必作義朕將咨詢十二月五日上曰孔子作經經之¶
祖左氏作&KR0019;史之祖也三年二月初侍讀徐俯進春秋¶
<pb:KR3k0032_WYG_026-28b>¶
解義上以宰渠伯糾書名為貶宰臣勝非又奉親筆請¶
以宸翰編之記注癸巳從之五年三月丁丑詔侍講朱¶
震范冲專講左氏傳(上雅好/左氏)八年八月丙寅詔張九成¶
講春秋吕本中講左氏傳十九年三月二日普安王讀¶
公穀終篇上曰須能識聖人之用心方有自得處　隆¶
興元年二月二十八日詔侍講錢周材説書王十朋分¶
篇進講春秋　寧宗紹熙五年八月講春秋嘉定七年¶
十月徹章¶
<pb:KR3k0032_WYG_026-29a>¶
　　論語孝經¶
　　　漢始元通保&KR0019;&KR0019;論語孝經　金華殿説論語¶
昭帝始元五年六月詔曰夙興夜寐修古帝王之事通¶
保傅傳孝經論語尚書未云有明令舉賢良文學髙第¶
　宣帝師受論語孝經詔夏侯勝撰尚書論語説賜金¶
　建武中包咸授太子論語永平五年遷大鴻臚經&KR0019;¶
有疑輒就問賜珍玩束帛(包福授/和帝)¶
　　　晉講孝經¶
<pb:KR3k0032_WYG_026-29b>¶
穆帝永和十二年二月帝講孝經升平元年三月帝講¶
孝經壬申親釋奠于中堂　孝武寧康三年九月九日¶
帝講孝經僕射謝安侍坐尚書陸納侍講侍中卞耽執¶
讀黄門侍郎謝石吏部郎袁宏執經車武子與丹陽尹王¶
混擿句時論榮之(隋志袁敬仲集議孝經一卷/唐志車武子講孝經義四卷)¶
　　　唐太學講孝經　問論語　百福殿講孝經¶
太宗貞觀十四年二月丁丑幸太學觀釋奠命孔穎逹¶
講孝經(貞觀三年十二月乙酉上問孔穎逹以論語有/若無實若虚穎逹具釋其義且曰易稱以䝉養)¶
<pb:KR3k0032_WYG_026-30a>¶
(正明夷/莅衆)　永徽初趙洪智為陳王師講孝經百福殿於¶
是宰相&KR0042;文館學大學士皆在洪智舉五孝諸儒更詰¶
辨隨問酬悉高宗喜曰試為陳經之要對曰天子¶
有爭臣七人帝喜賜絹二百名馬一　鄴侯家&KR0019;¶
徳宗曰朕幼好論語覺其篇名淺近注釋又疎即¶
為卿製一殿名為講論殿殿成與卿日夕討論共¶
注成之¶
　　　天聖慶厯皇祐講論語(元祐/紹興)¶
<pb:KR3k0032_WYG_026-30b>¶
乾興元年十一月辛巳仁宗初御崇政殿西閤命侍講¶
孫奭馮元講論語侍讀李維晏殊與焉(詔以雙日講讀/後或以隻日)¶
十二月甲辰崇政殿西廡召輔臣孫奭講論語上親書¶
唐賢詩分賜(自是召輔臣至/經帷多賜御書)天聖元年九月戊寅召輔¶
臣觀馮元講論語賜御飛白書二年八月己卯幸國子¶
監命直講馬&KR0027;符説論語一篇慶厯七年三月己亥邇¶
英講論語序至安昌侯張禹帝曰師臣不忠讀書何為¶
皇祐元年四月戊子講直哉史魚帝曰蘧伯玉不若史¶
<pb:KR3k0032_WYG_026-31a>¶
魚之直癸巳講季氏篇帝曰所先無如信(趙師民傳講/論語問修文)¶
(徳帝曰所先/者無若信)復問改火又問子夏子張所言交道孰勝¶
　英宗嘉祐八年十二月己巳始御邇英講論語治平¶
元年四月甲申御邇英吕公著講論語因進戒元豐八¶
年十二月乙亥(十五/日)哲宗初御邇英閣講論語(宴資善堂/賚銀幣講)¶
(讀官日赴資善/堂以雙日講讀)元祐二年九月十五日終篇賜宴東宫¶
賜詩　建炎二年三月甲午初御經筵侍講王賓講孝¶
悌為仁之本紹興七年閠十月十二日説書尹焞入見¶
<pb:KR3k0032_WYG_026-31b>¶
講衛靈公末章稱㫖遂給筆札解論語以進八年四月¶
二十日上之五月四日賜緋魚復命解孟子　祥符八¶
年三月癸卯崇文檢討馮元講論語首篇賜緋又作孝¶
經詩三章¶
　　　天聖崇政殿講孝經¶
二年二月乙丑召輔臣觀講孝經于崇政殿西廡六月¶
己未講徹賜馬宗元三品服慶厯七年三月丙申講於¶
邇英己亥賜曽公亮三品服　皇祐四年書四章為圖¶
<pb:KR3k0032_WYG_026-32a>¶
　　孟子¶
　　　元祐紹興講孟子¶
元祐四年司馬康言孟子書最醇正陳王道明白詔進¶
講講官為節解十四卷范祖禹講今樂猶古樂及公劉¶
太王章紹興八年八月丙寅命侍講吳表臣講孟子十¶
六年三月十九日辛卯終篇　紹熙五年八月十七日¶
詔續潛邸所講之章嘉泰元年十一月三日講徹¶
　　史　祖訓¶
<pb:KR3k0032_WYG_026-32b>¶
　　　唐元和讀列聖實録　讀政要¶
㑹要元和三年十一月上鋭於為理既相裴垍喜於得¶
人聽政之暇徧讀列聖實録見貞觀開元故事竦慕不¶
能釋卷　文宗讀貞觀政要　宣宗讀元和實録　　&KR0007;¶
宗質史籍疑義¶
　　　天聖景祐讀史¶
天聖四年閏五月甲子召輔臣于崇政殿西廡觀宋綬¶
等讀唐書景祐二年正月癸丑御延義閣召輔臣觀盛¶
<pb:KR3k0032_WYG_026-33a>¶
度讀唐書(賈昌朝/講春秋)四年九月丁卯御邇英讀唐書詔列¶
傳取事切規戒者讀之慶厯四年二月丙辰御迎陽門¶
召輔臣觀圖畫皆帝王美惡之迹侍講曽公亮講詩王¶
洙讀祖宗聖政録侍讀丁度讀前漢書帝曰漢稱文景¶
景不及文數刻乃罷(自元昊及罷講趙師民上疏/獻勸講箴復命講讀經史)五年¶
二月丙申讀元帝紀語及元成二帝政理三月己卯講¶
陳平躡足事而歎漢祖之從諫七年四月己巳讀賈誼¶
傳三公三少因謂崔遵度為良師辛未讀貞觀政要八¶
<pb:KR3k0032_WYG_026-33b>¶
年八月甲午讀政要皇祐二年四月己卯讀東方朔傳¶
乙丑讀後漢安帝紀謂推咎台衡莫若罪已荅天眚二¶
年十月癸未丁度等修前史精要至和二年十月丁未¶
孫抃讀史記&KR0027;策&KR0019;十一月丙寅李淑讀太史公&KR0019;嘉¶
祐八年十一月己巳(英/宗)劉敞讀史記陳舜孝友熙寧十¶
年十月庚辰侍讀潤甫襄讀史記元祐八年八月二十¶
一日侍讀蘇軾等請以鈔節漢唐正史間日進讀¶
紹聖元年七月進讀新唐書　　祥符作讀十九代¶
<pb:KR3k0032_WYG_026-34a>¶
史詩¶
　　　景祐邇英讀正説(淳熈/)¶
四年十月甲戌宋綬讀謹罰篇述光武罷梁統從重之¶
奏上曰深文峻法非善政丙戌讀化民篇上曰尸子言¶
君如杅民如水何也丁度曰水隨器方員若民從君好¶
惡是以人君謹所好至養民篇見歴代户口登耗之數¶
問天下民籍幾何梅詢對曰先帝述前代帝王恭儉則¶
増羡因詔編修院三司檢討以聞寳元二年三月壬寅¶
<pb:KR3k0032_WYG_026-34b>¶
上歴代户數十月丙寅讀終篇上曰先帝訓言敢不遵¶
奉辛巳宴近臣于崇政殿　淳熙七年五月乙卯三朝¶
寳訓徹章翌日詔真宗正説藏秘閣宜以進讀九月侍¶
讀臣浩讀正心篇論黄帝無為天下治上曰無為豈燕¶
安無所事事之謂乎讀剛斷篇論郭解事上曰武帝洞¶
照事情讀大中篇論為政之道本乎大中上曰勿渾渾¶
而濁勿察察而明八年四月二十九日壬申詔丞相趙¶
雄等赴經筵聽獨正説終篇浩等言陛下孳孳典訓愈¶
<pb:KR3k0032_WYG_026-35a>¶
乆愈明嵗時甫浹篇帙再周請付史館五月四日賜宴¶
翌日進詩　仁宗詔經筵日讀一篇　晏殊有徹篇賜¶
宴詩¶
　　　寳元讀三朝寳訓(元祐淳紹/興    熙)¶
寳元二年十月丙寅詔侍讀李淑讀三朝寳訓丁度李¶
仲容讀所編經史規鑒事迹十二月二十日詔淑於資¶
善堂刪整備來春進讀(十一月癸巳太清/樓讀寳訓賜詩)慶厯四年二¶
月丙辰王洙讀祖宗聖政録五年十一月癸未讀三朝¶
<pb:KR3k0032_WYG_026-35b>¶
經武聖畧(康定元年王洙為天章閣侍/講專讀實訓要言於邇英閣)　元祐元年正¶
月甲戌御邇英韓維進讀三朝寳訓至真宗戒尚食殺¶
羔事因言陛下仁愛發於天性見昆虫螻蟻違而過之¶
此仁術也願推此心及百姓四年二月壬戌邇英讀寳¶
訓癸丑終篇五年九月壬午邇英讀寳訓賜御書詩一¶
首上親書姓名于後八年正月丁亥顧臨讀至仁宗家¶
法吕大防言祖宗家法甚善行之足以為天下(蘇軾讀/寳訓因)¶
(及時/事)　紹興五年閏二月二十三日丙寅殿中侍御史¶
<pb:KR3k0032_WYG_026-36a>¶
張絢言陛下復開經筵宜倣仁宗時讀三朝寳訓命侍¶
讀之臣如李淑所請先取論政體聽斷益以謹災祥省¶
費用進讀則内修之道盡矣次取議武備制軍旅論邊¶
防撫夷狄進讀則外攘之䇿舉矣帝命講筵録進讀之¶
更不立義三月丁丑詔鄭滋胡交修進讀八年八月丙¶
寅詔侍讀曽開進讀二十七年十月戊申(十六/日)終篇¶
孝宗紹興三十二年七月甲子詔讀三朝寳訓九月甲¶
辰洪遵進讀至吕䝉正論君子小人事上以君子小人¶
<pb:KR3k0032_WYG_026-36b>¶
係時運盛衰為不然十月丙寅讀至眞宗論政理上曰¶
天下本無事庚午讀太宗乘快指揮事上曰為人上奈¶
何不敬又讀太宗事上曰祖宗精於治道如此壬午讀¶
孫冕上言事上謂得大體隆興元年九月乙巳張闡讀¶
至太宗欲拜昌言上歎賞癸丑讀寳訓上曰威福不可¶
輕乙卯讀至真宗優容訐直上曰祖宗盛徳之言乾道¶
三年三月癸亥周執羔讀寳訓九月丁丑讀至太宗命¶
官重修太祖實録上曰善惡無遺史臣之職淳熙四年¶
<pb:KR3k0032_WYG_026-37a>¶
四月壬申周必大讀田錫疏上曰有諫臣風越二日又¶
讀太宗考才器之語上曰剛毅近仁九月乙丑史浩讀¶
太祖用王祜段思恭事奏太祖得王道正&KR0019;先用儒生¶
上曰須用真儒七年五月四日謂浩必大曰祖宗謨訓¶
日盡一卷未為多雙日休假當特坐自是講讀率漏下¶
十刻十一日終篇賜宴道山堂及牙簡金帶研匣塗金¶
鞍馬香茗翌日進詩詔宣付史館¶
　　　熙寧讀資治通鑑¶
<pb:KR3k0032_WYG_026-37b>¶
二年九月戊辰初開經筵己巳召中丞吕公著侍經筵¶
　先是治平四年(神宗/已立)十月己酉(四/日)初御邇英講讀甲¶
寅司馬光讀通鑑熙寧元年二月十一日御閣召王珪¶
范鎮司馬光吕公著吳申周孟陽講禮記讀史記資治¶
通鑑(光讀至/蘇秦事)二年十一月庚辰光讀通鑑漢紀曹參事¶
因言參得守成之道三年四月癸未讀賈山疏因言從¶
諫之美拒諫之禍丁亥讀張釋之論嗇夫事元豐元年¶
三月壬午侍讀吕公著讀後漢書論治體(又論唐太宗/公著以屈己)¶
<pb:KR3k0032_WYG_026-38a>¶
(從諫/諷上)¶
　　　元祐讀稽古録¶
見後¶
　　　建炎通鑑解義¶
二年三月甲午詔經筵讀資治通鑑侍讀周武仲進讀¶
上掩卷問曰司馬光何故以紀綱為禮武仲敷述甚詳因¶
為通鑑解義以進紹興二年二月癸未始御講殿(經筵/久輟)¶
(至是/復)乾道三年正月丙寅洪邁對選徳殿上曰朕以閒¶
<pb:KR3k0032_WYG_026-38b>¶
暇取尚書通鑑孜孜讀之帝王所以為帝王法戒其興¶
亡　孝宗毎覽通鑑(謂通鑑萬世不刋/之書於人主尤切)凡前事廢興人¶
才邪正必親題其要或為贊論箴詩寓褒貶之法　慶¶
元乙卯二月讀通鑑嘉定十一年戊寅季春終篇進讀¶
續帝學四月己未宴祕書省¶
　　　淳熙讀陸贄奏議¶
八年七月四日丙子進讀十三年癸卯(二十/七日)令日讀半¶
冊作六講終篇五月十三日以終篇宴賜侍讀蕭燧等¶
<pb:KR3k0032_WYG_026-39a>¶
進詩六月十三日程大昌奏唐人以諫名者更有魏徴¶
贄事徳宗仁義為空言徵事太宗仁義為實效請以魏¶
徵諫録接續覽觀詔繕冩以進先是九年四月辛亥上¶
曰朕每見贄論徳宗事未嘗不寒心恐未免有徳宗之¶
失卿等可條具缺失來上十三年三月十一日燧等言¶
退朝之後聽數千言而不倦又特於雙日躬御邇英盖¶
故事所未有請付史館彰不矜不伐執古御今之意從¶
之　淳熙元年九月蔡戡奏論貞觀諫録上曰從諫太¶
<pb:KR3k0032_WYG_026-39b>¶
宗所長此書置之坐右可為規鑒¶
　　　慶元讀兩朝聖政　嘉定讀髙宗寳訓¶
慶元元年正月詔祕省冩髙孝聖政二書御殿日閲數¶
條以為定式　髙宗聖政始於嘉泰三年四月凡六年¶
而六十卷之書畢　嘉定六年十一月三日讀髙宗寳¶
訓十四年七月閲八年而七十卷之書畢十八日侍讀¶
葉時等奏陛下以聖繼聖駿惠先猷商宗監成憲成王¶
酌祖道不專美矣¶
<pb:KR3k0032_WYG_026-40a>¶
　　　太平興國讀文選¶
吕文仲&KR0019;興國中上召文仲與舒雅杜鎬吳淑詣便殿¶
讀古碑一篇又令文仲讀文選賜鞍勒翌日又召文仲¶
讀江海賦賜錢三十萬充翰林侍讀寓直御書院與侍¶
書王著更宿又書學葛湍亦直禁中太宗每暇日或多¶
召從容問文仲以書史著以筆法湍以字學再為侍讀¶
一日召於崇政殿讀上章書經史故實數十軸詔模刻¶
於石　崔頤正&KR0019;雍熈中太宗召見令説莊子一篇賜¶
<pb:KR3k0032_WYG_026-40b>¶
錢五萬　杜鎬&KR0019;太宗觀書祕閣詢鎬經義賜金帛¶
張揆進讀漢馬后紀至服大練抑止外家因言今妃族¶
太盛不可不裁損使保其家仁宗嘉納　趙師民讀漢¶
紀問長安城因陳自古都雍年世舊址所在若畫諸掌¶
帝悦　聶冠卿進讀左氏春秋必引尊王黜覇之義以¶
諷　孫抃讀史記&KR0027;筴傳帝問古人動作必繇此乎對曰¶
聖人不專人謀黙與神契　治平二年司馬光言講觧¶
未盡乞賜詰問或記憶未詳許退歸討論敷奏　開寳¶
<pb:KR3k0032_WYG_026-41a>¶
讀漢書而感于張治獄之無寃(六年/五月)雍熙讀晉史¶
而謂後宫煩費之當戒(元年正/月丁丑)端拱讀漢書而感賈誼¶
之激切(元/年)淳化覽唐史而譏太宗之好名　真宗謂三國¶
志足為監戒(景徳二/年二月)適時用莫若漢史(四/年)景徳覽六朝¶
實録而言褒貶之不當(四年四/月丁丑)祥符讀前史必䆒事之¶
終始有未見本末者必記之他日異書中可以質正(元/年)¶
(正月/壬申)　蘇軾進讀金華日陳六事(元/祐)　讀漢書摘切於¶
治體者(紹興二十七年/十月王師心奏)　惟昔咸平之盛稍循天策之¶
<pb:KR3k0032_WYG_026-41b>¶
規遴擇英髦進陪講讀晝則宻承於顧問夕則遞宿於¶
禁嚴程頥以敬涵養君徳范祖禹以和開導主意勸講¶
猶有分章析理之勞進讀專以因事獻言為職　進陽¶
爻退隂位如昭素之辨乾龍闢君子闔小人若馮元之¶
推泰象(易/)　扶聖人之精意大義安國所以被遇於仁¶
宗繹孔子之善行嘉言尹焞所以受知於髙廟(論/語)¶
　¶
　玉海卷二十六¶
