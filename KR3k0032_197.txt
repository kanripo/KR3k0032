#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百九十七
#+PROPERTY: JUAN 卷一百九十七
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百九十七
<pb:KR3k0032_WYG_197-1a>¶
欽定四庫全書¶
　玉海卷一百九十七¶
　　　　　　　　　　　　宋　王應麟　&KR0103;¶
　祥瑞¶
　　植物¶
　　　瑞榖¶
　　　神農嘉榖　朱禾九穗　黃帝嘉禾　堯嘉禾¶
　　　　夏殷嘉禾¶
<pb:KR3k0032_WYG_197-1b>¶
禮含文嘉神農就田作耨天應以嘉榖　拾遺記炎帝¶
敎民耒耜百榖滋阜神芝發其色靈苖擢嘉穎朱章蔓¶
於階卿雲藹於岩(周書云神農/時天雨粟)　瑞應圖神農時雀銜¶
九穗朱禾墜地夏時嘉禾二本同秀殷時嘉禾同本異¶
秀其大盈車　徐整正厯曰黃帝時嘉禾為種　帝王¶
世紀堯時嘉禾孽於&KR0341;(詩含神霧曰堯時/嘉禾莖三十五穗)　晉中興休¶
祥説曰嘉禾者仁草也夏時異本同穎殷時同本異秀¶
周時三穎同秀　山海經帝之下都崑崙之墟有木禾¶
<pb:KR3k0032_WYG_197-2a>¶
郭璞曰榖類也　後魏地形志羊頭山下神農泉北有¶
榖關即神農得嘉榖處　宋志王者徳盛則二苖同秀¶
扵周徳三苖共穗於商徳同本異穟於夏徳異本同秀¶
　管仲曰古之封禪鄗上黍北里禾以為盛　伊尹曰¶
元山之禾南海之秬不周之粟　孫氏瑞應圖嘉禾五¶
榖之長王者徳茂則生¶
　　　堯嘉種¶
詩生民誕后稷之穡有相之道誕降嘉種維秬維秠維¶
<pb:KR3k0032_WYG_197-2b>¶
穈維芑傳秬黑黍秠一稃二米穈赤苖芑白苖箋云天¶
應堯之顯后稷故為之下嘉種　選張協七命曰大梁¶
之黍瓊山之禾唐稷播其根農帝嘗其華¶
　　　周嘉禾　嘉榖¶
書序唐叔得禾異&KR0341;同穎獻諸天子王命唐叔歸周公¶
于東作歸禾周公既得命禾旅天子之命作嘉禾(漢書/引書)¶
(逸嘉禾篇曰周公奉鬯立于阼/階  韓詩外傳三苖同一秀)　史記唐叔得嘉榖獻¶
之成王　白虎通成王時有二苖異&KR0341;而生同為一穟¶
<pb:KR3k0032_WYG_197-3a>¶
大幾盈車長幾充箱民有得而上之者成王訪周公而¶
問之公曰三苖為一穟天下當和為一乎果有越裳氏¶
重譯而來獻白雉　古文尚書一隴合為一穗　尚書¶
大傳三苖貫葉(一作/貫桑)而生子為一穗周公曰和氣所生¶
以獻于文王之廟　瑞應圖三本同穗　孔叢子魏王¶
問子順曰上天神異后稷為之下嘉榖周遂以興　詩¶
屢豐年¶
　　　周黄&KR1279;　釐麰¶
<pb:KR3k0032_WYG_197-3b>¶
&KR0223;班固典引姬有素雉朱烏元秬黃&KR1279;之事君臣動色¶
左右相趣亦有寵靈文武貽燕後昆注韓詩外傳貽我¶
嘉&KR1279;　詩臣工於皇來牟將受厥明箋云赤烏以牟麥¶
俱來　思文貽我來牟帝命率育箋火流為烏五至以¶
榖俱來(出泰/誓)　生民麻麥幪幪　劉向傳諸侯和於下¶
天應報於上故周頌曰降福穰穰又曰飴我釐麰釐麰¶
麥也始自天降此皆以和致和獲天助也　廣韻䅘麰¶
之牟一麥二稃周受此瑞麥出埤蒼¶
<pb:KR3k0032_WYG_197-4a>¶
　　　周華黍¶
詩序華黍時和歳豐宜黍稷也　甫田曾孫之稼如茨¶
如梁曾孫之庾如坻如京乃求千斯倉乃求萬斯箱黍¶
稷稻梁農夫之慶　大田多稼　豐年多黍多稌　良¶
耜黍稷茂止穫之挃挃積之栗栗其崇如墉其比如櫛¶
　　　漢嘉榖六穗　嘉榖元稷　嘉禾　秬秠¶
史記相如封禪書䆃一莖六穗於庖(䆃瑞/禾也)頌曰嘉榖六¶
穗我穡曷蓄匪惟雨之又潤澤之漢紀宣帝神爵元¶
<pb:KR3k0032_WYG_197-4b>¶
年三月詔曰乃者元康四年嘉榖&KR0007;稷(黑粟/也)降于郡國¶
古今注武帝建元四年天雨粟宣帝地節三年長安雨¶
黑粟元康四年雨黑黍　王褒講徳論甘露滋液嘉禾¶
櫛比　後漢紀光武生於建平元年十二月是歳濟陽¶
縣界有嘉禾生一莖九穗因名曰秀明帝永平十一年¶
時麒麟白雉醴泉嘉禾所在出焉　魯恭為中牟令建¶
初七年嘉禾生恭便坐廷中尹以檄勞曰物産之化流¶
行天降休瑞　古今注和帝元年嘉禾生濟隂城陽一¶
<pb:KR3k0032_WYG_197-5a>¶
莖九穗安帝延光二年六月九真言嘉禾生百十六本¶
七百六十八穗　秦彭為潁川大守有嘉禾之瑞　爾¶
雅秠一稃二米郭璞注漢和帝時任城生黑黍或三四實¶
實二米得黍三斛八斗　宋志漢元和中秬秠生郡國¶
(秬鬯王者宗/廟修則出)¶
　　　漢野榖旅生¶
紀建武二年初王莽末天下旱蝗黃金一斤易粟一斛¶
至於野榖旅生麻菽尤甚(旅寄也不因播種而生故曰/旅今字書作穭音吕古字通)¶
<pb:KR3k0032_WYG_197-5b>¶
建武五年野榖漸少田畆亦廣焉　論衡建武三十一¶
年陳留雨榖榖形若苡而黑宋慶厯六年十二月渠州¶
言野榖穭生民饑之侯也¶
　　　漢嘉麥　嘉榖¶
建武中張堪為漁陽太守開稻田百姓歌曰桑無附枝¶
麥穗兩岐張君為政樂不可支　南史齊東郡太守孟¶
業得麥一莖五穗　宋志章帝元和中嘉麥嘉禾生郡¶
國　章紀章和元年詔曰嘉榖滋生改元(云云元和四/年  見總瑞)¶
<pb:KR3k0032_WYG_197-6a>¶
(類/)典引嘉榖靈草應圖合諜¶
　　　漢大有年(又見/食貨)¶
紀永平九年大有年十年二月詔昔歳五榖登衍今兹¶
蠶麥善收其大赦十二年歳比登稔百姓殷富粟斛三¶
十牛羊被野　東京賦度秋豫以收成觀豐年之多稌¶
嘉田畯之匪懈行致賚于九扈所貴惟賢所寳惟榖¶
唐麟徳二年大有年¶
春秋桓三年冬有年宣十六年冬大有年榖梁傳五榖¶
<pb:KR3k0032_WYG_197-6b>¶
皆熟為大有年　公羊傳大有年何以書以喜書也有¶
年僅有年也大有年大豐年也¶
　　　魏嘉禾¶
黃初元年郡國三言嘉禾生　曹植魏徳論謳曰猗猗¶
嘉禾惟榖之精其洪盈箱協穗殊莖昔生周朝今植魏¶
庭獻之廟堂以昭祖靈　魏都賦雍丘之梁清流之稻¶
　吳黃龍三年夏由拳野稻自生改禾興縣冬十月會¶
稽南始平言嘉禾生十二月改元嘉禾¶
<pb:KR3k0032_WYG_197-7a>¶
　　　晉嘉禾　嘉麥　宋嘉禾¶
宋志晉武太康四年十二月嘉禾生扶風雍五年七月¶
生豫章南昌太康八年閏三月生東夷校尉國九月生¶
東萊液十年六月嘉麥生扶風一莖四穗(又晉起居注/武帝元帝世)¶
(嘉禾三生其莖七穗月義熙十三年嘉禾/九穗  泰始八年十  瀘水胡玉獻嘉禾)　晉志正旦¶
大會歌醴泉湧流中唐嘉禾生穗盈箱　應貞傳宴射¶
賦詩曰嘉禾重穎蓂莢載芬　宋元嘉二十二年六月¶
嘉禾生藉田一莖九穗二十四年七月乙夘嘉禾旅生¶
<pb:KR3k0032_WYG_197-7b>¶
華林園及景陽山太尉江夏王義恭上嘉禾甘露頌昔¶
在放勲厯莢數朝降及重華倚扇清庖　沈演之上嘉¶
禾頌　梁中大通三年蕭暎作嘉榖頌　元嘉二十三¶
年醴湖屯生嘉粟一莖九穗二十五年六月壬寅嘉禾¶
旅生華林園十株七百穗壬子嘉黍生藉田　大明元¶
年嘉禾生清暑殿鴟尾中一株六莖有贊¶
　　　唐嘉麥¶
武徳元年五月隴州獻嘉麥六月虞州獻嘉麥一莖六¶
<pb:KR3k0032_WYG_197-8a>¶
穗八月永州獻嘉禾異畆同穎二年七月益州獻嘉禾¶
一莖六穗四年二月肅州獻嘉禾一莖五穎貞觀二年¶
六月長安獻嘉禾三年十二月潞州獻嘉禾景雲二年¶
六月洛州言兩岐麥&KR0007;宗先天二年八月懷州言嘉禾¶
四穗開元八年五月平原麥一莖兩岐分秀九年五月¶
絳州奏瑞麥七莖兩穗一莖四穗十二年六月乙巳河¶
南告成縣瑞麥生穗分岐一莖三秀十三年五月甲申¶
瑞麥生河南之夀安　舊紀貞觀五年五月戊辰宋州¶
<pb:KR3k0032_WYG_197-8b>¶
麥一莖九岐者百餘本三年閏五月戊午陜虢李泌獻¶
瑞麥一莖五穗　任爰瑞麥賦隴麥登芳芃芃于野漸¶
漸其秀將嗣榖以登年豈凌霜而不茂　髙敭庭賦芒¶
纎纎而擢隴葉青青而聳翠凌玉霜而表勁挺金莖而¶
孤直實穎實栗是崇是奉　含實珠浄耀芒鋒起　詩¶
稱沬北歌述漁陽　崔融賀嘉麥表纎芒濯露香稼揺¶
風降之自天何必來牟之詠嘗之于廟先符孟夏之時¶
一穗兩岐徒説張君之詠十畆千石方輕汜氏之書¶
<pb:KR3k0032_WYG_197-9a>¶
郭子儀奏瑞禾云天唘興王瑞先百榖故漢稱雨粟周¶
頌來牟(至徳二年/七月朔方)　許敬宗麥秋賦應制對銀縚而偶¶
穟並金縷而分芒¶
　　　唐穭稻　再熟稻¶
紀開元十九年是歳揚州穭稻生(九月乙未任丘嘉禾/生庚申永康一莖五)¶
(穗/)　會要開元十九年四月一日(己/夘)揚州奏穭生稻二¶
百一十五頃再熟稻一千八百頃其粒並與常稻無異¶
代宗永泰元年夏盩厔穗麥生　滄州魯城乾符元年¶
<pb:KR3k0032_WYG_197-9b>¶
生野稻水榖二千餘頃　林邑國稻歳再熟¶
　　　唐潞州嘉禾合穗¶
見十九瑞¶
　　　唐豫州嘉禾　嘉禾圖¶
乾元元年五月十九日代宗立為皇太子生之歳(開元/十四)¶
(年十月十/三日生)豫州獻嘉禾於是以為祥更名豫(十月五/日更名)¶
會要元和七年十一月梓州言(東川潘/孟陽奏)龍州界(武安/縣)嘉¶
禾生有麟食之每來一鹿引之羣鹿隨之使畫工就圖¶
<pb:KR3k0032_WYG_197-10a>¶
之并嘉禾一函以獻　栁宗元賀幽州華州嘉禾圖表¶
六穗稱於漢臣異畆書於周典貞元二十一年七月又¶
賀劔南成都進嘉禾圖陜州紫芝草表獻於王庭唐叔¶
慙同穎之異薦諸郊廟班史謝連葉之竒既呈薿薿之¶
祥更覩煌煌之秀　潘炎嘉禾合穗賦雙米一桴孤莖¶
六穗　韓愈奏汴州嘉禾云兩根並植一穗連房　獨¶
孤及賀潞州芝草嘉禾表庶政方乂二瑞薦臻唐叔之¶
獻齊房之歌古今同契¶
<pb:KR3k0032_WYG_197-10b>¶
　　　唐瑞粟¶
會要太和二年福建進瑞粟一十莖中書門下奏伏以¶
陛下勤求理本澄清化源不以靈芝白烏為瑞應方將¶
時安人和為嘉祥宸翰照宣睿情斯屬請自今祥瑞但¶
申有司更不令進獻(依/奏)大中二年七月十六日福建觀¶
察使殷儼進瑞粟十二莖莖有五六穗¶
　　　乾徳禾九穗圖¶
乾徳二年十二月乙夘睂州進禾生九穗圖¶
<pb:KR3k0032_WYG_197-11a>¶
　　　乾徳嘉禾¶
乾徳四年京兆果州進嘉禾十月十九日和峴請作嘉¶
禾等曲(見樂/章)¶
　　　乾徳兩岐麥¶
乾徳四年五月五日己巳耀州貢兩岐麥乙亥開封府¶
貢庚辰單州貢壬午澶州貢麥兩岐至六歧者凡一百¶
七十五本(製瑞/麥旗)　雍熙二年五月壬戌亳州獻兩歧秀¶
麥¶
<pb:KR3k0032_WYG_197-11b>¶
　　　太平興國嘉禾　瑞麥　雍熙嘉禾詩　淳化¶
　　　嘉禾合穗圖¶
興國三年八月壬戌眉州言嘉禾生滑州言黄河清十¶
月甲子荆南言江陵縣稻再熟五年正月癸未歙州言¶
稻再熟八年九月庚辰梓州奏禾一莖五十七穗畫圖¶
以獻雍熙三年十月辛丑益州貢禾一莖九穗　興國¶
九年諸州瑞麥兩穗三穗者連歳來上有司請為瑞麥¶
曲薦于廟七年九月己亥滑州奏嘉禾一莖四穗　雍¶
<pb:KR3k0032_WYG_197-12a>¶
熙三年九月簡州奏禾一根二莖其穗或八或九四年¶
九月辛酉朔濰州進嘉禾御製嘉禾合穗五七言詩二¶
首賜宰相李昉等淳化三年九月乙夘潞州言嘉禾異¶
隴合穗圖以獻詔示近臣至道元年七月癸酉眉州言¶
嘉禾一莖二十四穗¶
　　　淳化瑞麥圖¶
五年五月壬子亳州獻瑞麥圖有分四歧三歧兩歧者¶
九月庚戌朔礠州言嘉禾合穗畫圖來獻以示近臣(淳/化)¶
<pb:KR3k0032_WYG_197-12b>¶
(元年十月丙寅閬/州言麥秀兩歧)至道二年七月己亥朔綿州言麥秀¶
兩歧十二月丙午處州言稻再熟¶
　　　至道瑞麥圖¶
至道三年真宗即位五月甲戌夀州貢緑龜又上瑞麥¶
一本百枝五穗圖丙戌合州獻麥兩穗圖丁亥黃州獻¶
麥兩歧圖　咸平四年五月己亥亳州言麥一莖兩穗¶
六月戊午益州言麥秀兩歧祥符二年七月乙丑梓州¶
言甘露降麥五歧三年六月戊申朔同州言麥五歧七¶
<pb:KR3k0032_WYG_197-13a>¶
月癸未原州言木連理麥四歧四年七月己亥光州言¶
麥八歧九年五月辛未施州言麥兩歧　天禧三年四¶
月壬寅製玉宸殿觀瑞麥七言詩賜近臣五月辛巳開¶
封言麥一莖兩穗¶
　　　咸平嘉禾　景徳嘉禾圖　祥符嘉禾圖　嘉¶
　　　榖詩¶
咸平元年七月戊寅遣中使持後苑嘉禾一莖二十四¶
穗示輔臣丙戌雅州言禾一莖十七穗二年九月壬寅¶
<pb:KR3k0032_WYG_197-13b>¶
徐州言禾一莖五穗戊申梓州禾一莖九穗十月辛亥¶
洺州嘉禾合穗景徳元年正月乙未趙州獻嘉禾合穗¶
圖四年十月己亥廣成軍上嘉禾芝草圖九月乙酉衛¶
州戊子徳州獻嘉禾圖　祥符元年十月壬辰嘉州言¶
禾九穗木連理三年十月己酉嵐州言嘉禾合穗四年¶
十一月辛未隰州言異畆同穎六年七月己未召輔臣¶
觀粟于後苑有一本七穗至二十四穗者復閲御書及¶
嘉禾圖上作嘉榖詩賜近臣(是日皇太/子從㳺)八月甲子出後¶
<pb:KR3k0032_WYG_197-14a>¶
園嘉榖圖示近臣(翌日朝堂/示百官)　夏竦和嘉榖詩瓊粒蕃¶
滋龍枝屈曲搖風秀色交卿靄垂穎餘光近帝星¶
東極龍枝環丘玉粒進瑞稻圖狀初擢一莖異劉¶
欽之界内乍分三穗疑蔡茂之夢中維揚昔日¶
追媿穭生南海遐方遙慚九熟禾遜竒於同穎麥¶
貽誚於兩岐掩周祖之維穈陋漢宣之靈稷天孫¶
助祭願陪北里之禾清廟薦新敢繼神倉之榖¶
景祐三年九月榮州言禾一莖九穗慶厯二年八月己¶
<pb:KR3k0032_WYG_197-14b>¶
亥河南府言夀安縣嘉禾合穗皇祐五年三月資州言¶
嘉禾一莖九穗及甘露降熙寜八年七月禮部言定州¶
榖五隴合一穗成徳軍嘉禾合穗九年七月又言渠州¶
粟一苖九穗忠武軍麥秀兩歧鳳翔二縣一枝六穗火¶
山軍深忻濵州嘉禾合穗元豐二年十一月袁州粟一¶
莖八穗至十一穗三年齊州禾一莖五穗睂州九穗越¶
州二本合穗大觀四年九月右相張商英言袁州産瑞¶
禾髙踰九尺分布七穗上瑞禾圖宋大雅十有二章詩¶
<pb:KR3k0032_WYG_197-15a>¶
曰彼修者禾相臣報上也請畫瑞禾於中書省壁辛夘¶
從之¶
　　　祥符嘉禾合穗¶
九年八月壬午大名府言嘉禾合穗是夜老人星見于¶
丙九月壬戌永静軍言禾異壠合穗八年六月癸夘眉¶
州言禾一本九穗七月乙丑卭州言禾一莖九穗¶
　　　祥符蠶麥順成詩　天禧稼穡倍登詩¶
見御詩¶
<pb:KR3k0032_WYG_197-15b>¶
　　　天禧嘉榖圖　玉宸殿瑞榖圖(見御/詩)¶
天禧二年十月辛丑資州言禾一莖九穗三年七月癸¶
酉益州貢嘉榖一莖九穗圖庚申深州言嘉禾異畆同¶
穎四年七月辛酉召宗室近臣及寇準等觀内苑嘉榖¶
宴玉宸殿八月戊戌出瑞榖圖示輔臣作歌　天禧元¶
年七月丁巳渠州言禾一莖九穗　天聖八年八月丁¶
亥(六/日)詔輔臣兩制元真殿觀瑞榖賜宴蕋珠殿¶
　　　天聖　皇祐瑞麥圖¶
<pb:KR3k0032_WYG_197-16a>¶
天聖六年六月陳州獻瑞麥圖兩歧共秀命兩制館閣¶
賦詩(五月陳州言瑞/麥一莖二十穗)　皇祐三年五月辛亥眉州彭山¶
縣上瑞麥圖凡一莖五穗者數十本上曰朕比禁四方¶
無獻瑞物今得西川麥秀圖可謂真瑞矣賜田夫束帛¶
以勸之六月丁亥無為獻芝草上曰朕以豐年為瑞賢¶
人為寶至於草木魚蟲之異焉足尚哉自今毋得以聞¶
五年六月資州言麥秀兩歧嘉祐三年六月綿州言麥¶
一穗兩歧七月泰州進瑞麥圖一本百穗　伊闕之野¶
<pb:KR3k0032_WYG_197-16b>¶
有麥穟合幹上飛白瑞麥字賜守臣　宋祁陳州瑞麥¶
賦冠三輔之上者莫邇於陳接五榖之乏者孰先於麥¶
當乘離之令序挺降麰之瑞殖盛氣雲鬱混鱗隰之初¶
霏宻穗金繁動星田之霽色兩歧旁秀六穗牙出厥華¶
芃芃厥穎栗栗田畯奔告守臣駭觀伻來以圖悉上送¶
官它榖弗書示麥禾之最重吾王攸助知稼穡之惟艱¶
沫北爰采罔劭乎力農關中益種無聞於錫祉詎若天¶
極歸貺明神效異偕蕃椒之盈升配命禾而合穗迎層¶
<pb:KR3k0032_WYG_197-17a>¶
宙之休氣冠中田之嘉榖繢我於瑞圖辨我於凡菽蒙¶
至尊之渥惠播頌聲於&KR0076;次上可以薦清廟之馨品下¶
可以助外饔之食劑¶
　　　景祐稻再熟¶
元年十月安州稻再熟成徳軍言禾一本九穗¶
　　　紹興瑞粟　嘉禾　瑞麥¶
十四年八月撫州臨川産瑞粟一本十九穗一本九穗¶
一本八穗詔付史館十二月朔潼州獻嘉禾一莖九穗¶
<pb:KR3k0032_WYG_197-17b>¶
者二(十五年作瑞粟呈祥之/曲有嘉生駢穗之句)十五年正月二日戊申瀘¶
南獻嘉禾九穗十九年四月台州寜海生瑞麥一本兩¶
穗二十五年郊赦文云靈芝連葉於廟柱昭朝饗之孝¶
祥嘉禾合穎於甸郊備粢盛之潔薦¶
　　　景定御製嘉禾嘉粟詩¶
四年九月昌化縣進嘉禾嘉粟御製詩賜宰臣曰一徳¶
交孚協兩儀嘉禾嘉粟獻珍竒祥呈屬邑信非偶瑞應¶
明禋若有期周紀唐封生秀穎漢歌郊廟産靈芝何如¶
<pb:KR3k0032_WYG_197-18a>¶
近在王畿内慶典珍符萃一時　祥符元年諸路大稔¶
米斗七八錢　天聖六年十一月京西言榖斗十¶
錢　慶厯八年廬州合肥縣稻再實　祥符六年¶
十月甲子亳州太清宫枯檜再生真源縣菽麥再¶
實上作歌示近臣八年八月庚寅知汝州楊億言¶
粟一本至四十穗　宋祁大有年頌(春三言夏七言/秋九言冬六言)¶
劉光世奏枯桔生穗髙宗斥之曰軍中有十萬鐵騎乃¶
為祥瑞其他皆不足信　宋祁代進親稼殿新稻儀鳳¶
<pb:KR3k0032_WYG_197-18b>¶
閣雙竹詩表一禾實穎凖歳取之且千衆節共苞示世¶
支之維百　芒芒其稼參參其穡堯禾五尺漢苖九穗¶
　含滋發馨素穎玉鋭　八月其穫乃登爾稼滯穗棲¶
原餘糧厭野　異畆同穎一桴二米　紛十穗於唐禾¶
粲六歧於温麥　廣文王之聲芑生豐水誕后稷之穡¶
秠降有邰¶
　　　瑞木　竹¶
　　　漢白麟竒木　木枝内附¶
<pb:KR3k0032_WYG_197-19a>¶
終軍傳武帝異其文拜謁者從上幸雍祠五畤獲白麟¶
一角而五蹄時又得竒木其枝旁出輒復合於木上上¶
異此二物博謀羣臣軍上對曰垂聖恩於勒成奉燔瘞¶
於郊宫獻享之精交神積和之氣塞明而異獸來獲宜¶
矣今郊祀未見於神祇而獲獸以饋此天所以示饗也¶
宜因昭時令日改定告元苴白茅於江淮發嘉號於營¶
丘以應緝熙使著事者有紀焉今野獸并角明同本也¶
衆枝内附示無外也若此之應將有解編髪削左衽襲¶
<pb:KR3k0032_WYG_197-19b>¶
冠帶要衣裳而蒙化者對奏上異之由是改元為元狩¶
後數月越地及匈奴名王有率衆來降者時皆以軍言¶
為中　明紀永平十七年本枝内附五月朝堂上夀注¶
内附謂木連理也　西都賦神木叢生　洞冥記太初¶
二年東方朔從西那國得風聲木十枚實如細珠風吹¶
枝如玉聲曰縉雲之世生於阿閣　京房易傳木同本¶
異枝其君有慶鄰邑來附者吉¶
　　　漢木連理¶
<pb:KR3k0032_WYG_197-20a>¶
章帝元和中木連理生郡國　安帝元初三年正月丁¶
丑東平陵上言木連理延光三年七月潁川上言木連¶
理　東觀記延和三年衛縣定陵縣木連理　宋志延¶
光三年七月左馮翌有木連理王者徳澤純洽八方合¶
為一則木連理生　孝經援神契徳至草木則木連理¶
朱草生(中興書云王者徳澤浹/洽八方大同則木連理)¶
　　　賔連¶
木名　白虎通王者繼嗣平明則賔連生於户闊逹生¶
<pb:KR3k0032_WYG_197-20b>¶
於房(連累相承/象繼嗣也)　瑞應圖男女有别則生於房　宋志¶
賔連闊逹生於房室王者御后妃有節則生　梁元帝¶
&KR0007;覽賦天不愛道地不愛寶賔連紫逹華平朱草　李¶
徳裕瑞橘賦赩朱草與屈軼燿紫芝與賔連¶
　　　闊達¶
瑞應圖男女有别則生於房一名連逹(餘見/前)¶
　　　平露¶
木名　瑞應圖政平則生　白虎通王者使賢不肖位¶
<pb:KR3k0032_WYG_197-21a>¶
不相踰(官位/得人)則平露生庭狀如葢政平則正不平則傾¶
一名平慮　宋志平露如葢以察四方之政其國不平¶
則隨方而傾　文苑英華平露賦不窺於牖可以辨百¶
僚之賢不下于堂可以觀四方之政平以表太平之時¶
露以彰雨露之澤薦祉彤庭合榮紫殿亭亭莖擢的的¶
規圓偶香階之蓂莢對玉户之賔連似能存於明戒豈¶
獨效於休祥又賦云或政有所缺道有未光則低枝傾¶
葢應事知方　沈封指佞草賦云平露之傾葉知方¶
<pb:KR3k0032_WYG_197-21b>¶
　　　紫脱¶
瑞應圖王者仁義行則生　禮斗威儀君乘木而王政¶
太平蔓竹紫脱為之常生　選王元長序紫脱華注禮¶
斗威儀曰人君乘土而王其政太平則逺方神獻紫脱¶
宋均注北方物也¶
淮南子若木在建木西其華照下地末有十日　山海¶
經少室山有木其枝五衢南山之首山有木其華四照¶
湯谷有扶木九日居下枝一日居上枝十日所浴　搴¶
<pb:KR3k0032_WYG_197-22a>¶
弱水之九衢翫宻山之五色　迷榖四照之異文玉五¶
色之竒穆天子傳天子觀姑繇之木注大木也¶
　　　漢華平¶
文選東京賦植華平於春圃薛綜注華平瑞木也天下¶
平其華則平有不平處其華則向其方傾李善曰孝經¶
援神契曰徳至於地則華平盛瑞應圖曰木名　藝文¶
類聚東觀漢記曰章帝元和二年芝英華平日月不絶¶
載於史官不可勝紀　冊府元龜自元和二年至章和¶
<pb:KR3k0032_WYG_197-22b>¶
元年華平見郡國　宋志其枝正平王者有徳則生徳¶
剛則仰徳弱則低漢元和中生郡國　瑞應圖其枝平¶
王者政令均則生　類要天子孝徳屬於四海故有華¶
平(瑞應圖以/雙蓮為苹)　梁簡文南郊頌紫脱神草華平瑞芝¶
唐貞觀十七年五月雍州獻三足烏己未湖州言甘露¶
降潤州言慶雲見華平出於&KR0007;武門之池　顔師古聖¶
徳頌華平挺幹朱草曜芒　揚雄傳甘泉賦注如淳曰¶
并閭其葉隨時政政平則平政不平則傾師古曰如氏¶
<pb:KR3k0032_WYG_197-23a>¶
所説自是平慮耳　吳淑事類草賦云蓂莢屈軼之祥¶
濶逹華平之瑞¶
　　　漢孝竹頌¶
見頌類　今慈竹也¶
　　　魏連理木¶
文帝紀注連理之木同心之&KR0050;五采之魚珍祥瑞物雜¶
沓其間　魏都賦徳連木理仁挺芝草　延康元年木¶
連理芝草生於樂平郡黃初初郡國二言木連理¶
<pb:KR3k0032_WYG_197-23b>¶
　　　晉木連理¶
宋志晉武泰始元年十二月至太康十年十一月木連¶
理二十八(干寶記咸寜三年至太/康元年木連理心生)　泰始二年六月壬¶
申嘉柰一蔕十實生酒泉　成帝咸和六年庾亮獻嘉¶
橘一蔕十二實　宋孝武大明中芳香琴堂雙橘連理¶
改連理堂　湛方生木連理頌同根連柯本支俱昌¶
晉元帝太興三年十一月木連理生零陵　孝武太元¶
十九年正月丁亥華林園延賢堂西北李連理　隋志¶
<pb:KR3k0032_WYG_197-24a>¶
木連理頌二卷晉太元十九年羣臣上¶
　　　宋&KR0226;瑚連理¶
大明七年正月己酉&KR0226;瑚連理生鬱林　&KR0226;瑚鈎王者¶
恭信則見¶
　　　唐玉華宮木連理¶
武徳二年二月涪州言李連理貞觀十八年十月八日¶
山南獻木連理交錯玲瓏有同羅木(目/)一丈之幹並(并/)¶
枝者二十餘所二十一年正月玉華宫李木連理隔澗¶
<pb:KR3k0032_WYG_197-24b>¶
合枝(一云二/十二年)　常衮賀太清宫連理柰云必有削衽之¶
類亦表强幹之休　潘炎李連理賦族茂宗榮盤枝合¶
理　陳諷連理木賦靈根得地聳質齊芳分條表異合¶
幹呈祥膚含玉潤文蔚龍章雲交翼壯影附枝强晉得¶
華林漢生廣殿　韓愈河中府連理木頌¶
　　　唐太原甘棠連理¶
開元十一年正月幸北都紀功太原府之南街有連理¶
李及連理甘棠生於太原縣　權徳輿賀連理棠云珍¶
<pb:KR3k0032_WYG_197-25a>¶
木敷榮異根合榦　潞州李連理(見十/九瑞)　許州棠連理¶
(上官説進圖栁/宗元有賀表)¶
　　　唐瑞木¶
大厯十二年五月甲子成都人郭逺獲瑞木一莖有文¶
曰天下太平四字獻之宰臣奏賀曰至徳之化先賁草¶
木太平之時遂形文字望藏秘閣付史館　葉鏤五衢¶
榮分四照　交屈軼友賔連　潤矞露瀏祥風　枝以¶
萬年為名木以五衢稱瑞　平慮羅植於階戺朱草叢¶
<pb:KR3k0032_WYG_197-25b>¶
生於庭霤　崔融表開陽門之肇建飛柱潛移太極殿¶
之初營浮梁逺至¶
　　　唐瑞橘¶
李徳裕瑞橘賦序曰漢武致石榴於異國靈根遐布此¶
西域柔服之應魏武植朱橘於雀園華實不就乃吳人¶
未格之兆　天寶十載九月宫柑結實與江劔無殊¶
李嶠賀靈桃四實共蔕又賀瑞桃云漢宫留核衛國報¶
瓊　梁元帝詠連理木云江浦同心橘上苑合歡枝¶
<pb:KR3k0032_WYG_197-26a>¶
　　　唐瑞栁¶
建中末中書省有枯栁徳宗自梁還復榮茂人以為瑞¶
栁禮侍吕渭令貢士賦之(貞元十三年丁丑/試西掖瑞桞賦)　漢書仆¶
栁起於上林而宣帝即位¶
　　　乾徳瑞木成文¶
乾徳六年和峴言國朝合州進瑞木成文者合播在管¶
絃薦於郊廟詔峴作瑞木等樂章¶
　　　開寳木連理圖　祥符崇政殿龍圖閣瑞木¶
<pb:KR3k0032_WYG_197-26b>¶
　　　慶厯紹興瑞木¶
開寳五年三月眉州木連理畫圖來獻六月癸丑和州¶
木連理畫圖來獻興國二年十月壬申鄆州言平隂縣¶
柞木連理五年十月丙申資州言梅青棡二木合成連¶
理九年七月癸酉鳳翔奏青楊木連理景徳元年四月¶
己巳萊州獻木連理圖四年三月丙辰徳州言棠榆二¶
木連理　祥符元年撰瑞木曲六月乙夘出並蔕&KR0050;桃¶
示輔臣二年五月丙寅召近臣崇政殿觀瑞物百餘種¶
<pb:KR3k0032_WYG_197-27a>¶
凡瑞木十有三三年八月甲寅召近臣觀瑞木於龍圖¶
閣(有文字者有佛手蛇形/北斗七星形者各一)十月戊申開封言尉氏木連¶
理(楊侃賦爰有仁木應乎嘉瑞二棠合/生雙榆連理良宰畫圖大尹奏異)五年十一月戊¶
申襄州言瑞木有文如龍魚鳳鶴之狀　天聖元年二¶
月河陽栁二本連理　慶厯三年十二月灃州獻瑞木¶
有文曰太平之道(隸書/四字)詔送史館劉敞作頌曰上天之¶
載兮無臭無聲眷我聖徳兮告以太平非筆非墨兮自¶
然而成(木仁也所以明天子之仁河圖洛/書與今之瑞木皆文字顯明者也)諫官歐陽修¶
<pb:KR3k0032_WYG_197-27b>¶
請詔天下毋獻祥瑞從之　元豐三年唐州甘棠木連¶
理　紹興十四年四月六日䖍州言木柱内有天下太¶
平年五字詔送史館十五年作瑞木成文曲　厚坤效¶
珍嘉木紀瑞¶
　　　端拱合歡木圖　祥符連理槐栢詩　槐杏連¶
　　　理圖¶
端拱元年八月辛巳廣州言清逺縣有合歡木髙百餘¶
尺今年三月十日有鳳髙六尺栖集其上衆禽從之木¶
<pb:KR3k0032_WYG_197-28a>¶
下生芝草三莖畫圖來獻(二年十二月辛亥舒州得瑞/木文成大吉二字以獻  順)¶
(五事則木得其宜惟/一徳則動罔不吉)　祥符六年三月丙申宴後苑詔¶
從臣觀苑中連理槐屏風連理栢丁酉上作五七言詩¶
二首賜近臣和(二月丁夘清心殿宜聖東殿園木連理/上作七言詩二首賜近臣夏竦和御製)¶
(太清樓屏風栢連理詩云非煙結翠滴露凝華/  雍熙初温州進瑞木成文魏宸作詩賦以獻)　咸平¶
二年十月癸酉商州貢連理木圖　祥符二年正月丁¶
巳朔出昭應宫瑞木斷之有文如㸃漆體若&KR0394;書四年¶
三月甲申幸西京應天院觀院之連理木五年四月甲¶
<pb:KR3k0032_WYG_197-28b>¶
辰瑞聖園槐杏連理繪圖以示輔臣　爰有嘉木含章¶
自天宛成洛畫粲若奎躔珍符顯著靈意昭宣永告洪¶
業時萬斯年(天聖七年/瑞木曲)　匪刻匪彫具文見意三登太¶
平允協聖治(紹興十五/年瑞木曲)　直榦旁合繁枝内附四夷賔¶
將耀我王度(祥符元年晏/殊連理木贊)　化洽八方之占仁及庶類¶
之應¶
　　　祥符木連理¶
九年七月丁未信州言甘棠連理八月己夘鄧州言木¶
<pb:KR3k0032_WYG_197-29a>¶
連理天禧元年正月丙寅韶州獻瑞木文曰天下太平¶
三年十月丙戌宗正寺言太廟杏連理¶
　　　景徳瑞竹圖　景祐　皇祐　瑞竹(頌/)　(賦/)¶
景徳四年十一月庚申蓬州上麥秀兩歧瑞竹二圖(祥/符)¶
(元年十二月庚寅温/州獻瑞竹靈芝圖)　祥符九年正月癸亥蜀州獻合¶
歡竹圖景祐二年六月十九日辛未幸後苑觀稻賞瑞¶
竹宴太清樓十一月榮州言竹一本上分兩歧(天聖九/年七月)¶
(永康軍青城生雙竹一本/十一月榮州言瑞竹生)　皇祐三年三月二十二日¶
<pb:KR3k0032_WYG_197-29b>¶
甲戌召輔臣兩制館閣官觀後苑瑞竹其竹一本兩莖¶
退多為賦頌以獻(宗室克循/獻瑞竹頌)是年後苑産雙竹召從臣¶
與觀皆賦詩頌美宋祁獻賦曰彼神苑之嘉竹挺雙箇¶
而呈美交繁枝之蕭森等密葉焉葱翠遂並節以自髙¶
乃聨莖而告瑞梢紺纛以儷脩幹緑玉而均直既内附¶
以無外蓋不孤而有徳詔飛緌以榮觀列佩荷以賦詩¶
若曰所以蒼筤將兆慶乎震維雙者最多且繁衍乎本¶
支一以為羣情協恭一以為四表共䂓願裁管乎伶倫¶
<pb:KR3k0032_WYG_197-30a>¶
期汗簡於良史　胡宿後苑觀雙竹詩瑞植昭天産祥¶
枝感帝臨均承元化力同抱歳寒心蒙潤非煙近含滋¶
御水深又代謝瑞竹圖表翠本交枝駢生禁囿鈿軸争¶
鮮青玕對聳慶昭緜瓞瑞等并柯　劉敞瑞竹詩應將¶
古人比孤竹君夷齊　毛滂雙竹贊惟此君子雲儀玉¶
骨勁秀有節空洞無物姿傲氷霜韻含風月冲和所被¶
疎簡亦合蒼龍並躍丹鳳和鳴雲日下臨風雪莫悴天¶
光玉色俯照寒翠　乾道元年七月三日池州守魯¶
<pb:KR3k0032_WYG_197-30b>¶
詧以圖上瑞竹罷　唐王勃慈竹賦疊幹龍廻攢¶
根鳳跱宗生族茂天長地久萬柢争盤千株競糾¶
如母子之鈎帶似閨門之悌友恐孤秀而成危每¶
羣居而自守何美名之天屬而和氣之冥受不背¶
仁以貪地不藏節以遁時　李嶠賀瑞筍表緑籜¶
含霜紫苞承雪陵九冬而擢穎冒重隂而發翠¶
陳子昻賀慈竹再生表　晉江逌竹賦含虚中以象道¶
體圓質以儀天　戴凱之竹譜曰竹之别類有六十一¶
<pb:KR3k0032_WYG_197-31a>¶
(選注引/竹譜)¶
　　　治平木成文¶
四年六月知汀州周約進桐板二片其木成文有天下¶
太平四字詔奬諭付史館¶
　　　光堯御製盤松贊¶
天錫瑞木得自嶔岑枝蟠數萬幹不倍尋怒騰龍勢静¶
奏琴音凌寒鬱茂當暑隂森封以腴壤邇以碧潯越千¶
萬年以慰我心(㳺湖園獲竒/松植禁苑)¶
<pb:KR3k0032_WYG_197-31b>¶
　　　瑞草　芝¶
　　　炎帝朱草　丹蕖¶
拾遺記炎帝敎民耒耜百榖滋阜朱草蔓於階(見瑞/榖)聖¶
徳所感陸地丹蕖駢生如葢香露滴瀝下流成池因為¶
豢龍之圃黄帝有石蕖一莖百葉千年一花周穆王時¶
西王母進崐崙素蓮一房百子凌冬而茂　白虎通徳¶
至草木朱草生朱草赤草也可以染絳别尊卑也　文¶
苑英華朱草合朔賦月始而生月虧而落或産水涯或¶
<pb:KR3k0032_WYG_197-32a>¶
生岩側布赤葉之蒨練挺朱柯之翕赩既周復而莫窮¶
與乾坤而不極瑞不慙於蓂莢珍豈遜夫靈芝　選注¶
尚書大傳曰徳先地序則朱草生　古瑞命記王者慈¶
仁則芝生神農論芝云山川雲雨四時五行隂陽晝夜¶
之精以生五色神芝為聖王休祥¶
　　　黄帝屈軼草(又見/後)¶
宋志黃帝羣瑞畢臻有屈軼之草生於庭佞人入朝則¶
草指之是以佞人不敢進(又博/物志)　唐書惟袁與薛人中¶
<pb:KR3k0032_WYG_197-32b>¶
屈軼¶
　　　黄帝神芝圖¶
水經注大騩即具茨山也黃帝登具茨之山受神芝圖¶
於黃蓋童子即是山也　黃帝内傳王母遣仙人歌萬¶
年長生之曲授帝以石函玉笈之書會閬風瑶池之上¶
授神芝圖十二卷¶
　　　堯朱草¶
帝王世紀堯時景星曜甘露降朱草生於郊鳳凰止於¶
<pb:KR3k0032_WYG_197-33a>¶
庭嘉禾孶於畆醴泉湧於山　大戴禮明堂篇朱草日¶
生一葉至十五日生十五葉十六日一葉落終而復始¶
　漢書制曰上古至治嘉禾興朱草生¶
　　　堯萐莆¶
説文萐莆瑞草也堯時生於庖厨扇暑而涼　宋志萐¶
莆狀如蓬大枝葉小根根如絲轉而成風殺蠅堯時生¶
於厨又曰厨中自生肉其薄如萐搖動則風生食物寒¶
而不臭名萐脯　白虎通萐莆木名王者孝道至則出¶
<pb:KR3k0032_WYG_197-33b>¶
庖厨其葉大於門扇不搖自扇(春秋潛潭巴曰君/和則孶于庖厨)　瑞¶
應圖一名倚萐倚扇賔閭舜時生於厨　論衡儒者言¶
萐脯生於庖厨厨中自生肉脯薄如萐形搖鼓生風寒¶
涼食物¶
　　　堯蓂莢　厯草　舜蓂莢¶
帝王世紀堯時有草夾階而生月朔旦生一莢月半生¶
畢十六日後落一莢月晦而盡若月小餘一莢焦而不¶
落王者占厯一名厯莢一名靈&KR0523;　選王融曲水詩序¶
<pb:KR3k0032_WYG_197-34a>¶
佞枝植厯草孶注田俅子曰黃帝時有草生於庭階若¶
佞人入朝則草指之名曰屈軼是以佞人不敢進又曰¶
堯為天子蓂莢生於庭為帝成厯尚書帝命驗曰舜受¶
命蓂莢孶　東京賦海内同悦曰吁漢帝之徳侯其禕而¶
葢蓂莢為難蒔也故曠世而不覿惟我后能植之以至¶
和平方當數諸朝階注蓂莢瑞應之草王者賢聖太平¶
和氣之所生生於階下始一日生一莢至月半生十五¶
莢十六落一莢至晦而盡小月則一莢厭不落王者以¶
<pb:KR3k0032_WYG_197-34b>¶
知月之大小(張衡轉瑞輪/蓂莢於階下)　宋志蓂莢一名厯莢堯時¶
生階舜即位蓂莢生於階　瑞應圖一名蓂莢堯時生¶
又曰舜時夾階而生葉圓而五色(徐整三五厯曰黃/帝時蓂莢為厯)¶
抱朴子堯觀蓂莢以知月　孝經緯上古蓂莢生於階¶
取以調味徳及於地嘉禾生蓂莢起秬鬯出　集韵&KR1999;¶
蓂莢實¶
　　　堯指佞草¶
梁肅指佞草賦體嘉生於浩氣秉直道於彤庭昔在堯¶
<pb:KR3k0032_WYG_197-35a>¶
帝至化惟馨伊屈軼之芳正協王猷與國經風力論道¶
禹咎陳謩瑞草在前疇敢以諛　沈封賦惡佞允叶於¶
聖心　鄭轅賦翠影如植靈草無心以聖人為心得詩¶
人之無邪行孔門之逺佞如執法之不回奉直道而自¶
必　論衡儒者言太平之時屈軼生於庭之末若草之¶
狀主指佞人¶
　　　周蓂莢¶
周頌正義中&KR0049;擿雒戒云曰若稽古周公旦欽惟皇天¶
<pb:KR3k0032_WYG_197-35b>¶
順踐祚即攝七年鸞鳳見蓂莢生青龍銜甲元龜背書¶
　宋志周公即攝七年鳳凰見蓂莢生　白虎通厯日¶
得其分度則蓂莢生於階間(木名/也)　吕諲賦承榮金殿¶
旁沾三露之滋每奉玉階上䕃五雲之施　論語摘輔¶
象照景飲醴蓂莢為厯¶
　　　漢甘泉九莖芝¶
武紀元封二年夏四月作甘泉通天臺六月詔曰甘泉¶
宫中産芝九莖連葉上帝博臨不異下房賜朕洪休(如/淳)¶
<pb:KR3k0032_WYG_197-36a>¶
(曰瑞應圖云王者敬事耆/老不失故舊則芝草生)其赦天下賜雲陽都百户牛¶
酒作芝房之歌　禮樂志郊祀歌齊房十三元封二年¶
芝生甘泉齊房作齊房産草九莖連葉宫童效異披圖¶
按諜元氣之精回復此都蔓蔓日茂芝成靈華　漢舊¶
儀芝有九莖金色綠葉朱實夜有光乃作芝房之歌¶
西京賦濯靈芝於朱柯¶
　　　漢函徳殿金芝¶
宣紀神爵元年三月詔曰乃元康四年嘉榖&KR0007;稷降于¶
<pb:KR3k0032_WYG_197-36b>¶
郡國金芝九莖産於函徳殿銅池中(詳見神/魚舞河)注金芝色¶
象金也銅池承霤也以銅為之　中黃藏府之傳函徳¶
銅池之美　甘泉歌美函徳書竒¶
　　　漢芝英¶
漢志神仙家有黃帝雜子芝菌十八卷注服餌芝菌之¶
法　隋志芝英圖一卷　唐志芝草圖一卷　孫綽賦¶
五芝含秀而晨敷注本草經赤芝一名丹芝黃芝一名¶
金白芝一名玉黑芝一名&KR0007;紫芝一名木芝　宋志芝¶
<pb:KR3k0032_WYG_197-37a>¶
草王者慈仁則生芝英王親敬耆老飬有道則生漢章¶
帝元和中芝英生郡國　春秋繁露搖光得則出&KR0007;芝¶
　太&KR0007;黃菌不誕俟于慶雲注黃菌靈芝也(神農本草/經生於五)¶
(嶽者漢武宣世始見之先/秦之世未有稱述芝草)¶
　　　漢分枝荷¶
拾遺記黃圖昭帝始元元年穿琳池中植分枝荷一莖¶
四葉狀如駢葢日照則葉低隂根莖若葵之衛足名曰¶
低光荷實如&KR0007;珠可以飾佩　昭帝㳺栁池有芙蓉紫¶
<pb:KR3k0032_WYG_197-37b>¶
色大如斗蓮實如珠　靈帝渠中植蓮大如葢長一丈¶
南國所獻其葉夜舒晝卷一莖有四蓮叢生名曰夜舒¶
荷亦曰望舒荷　唐崔融賀千葉瑞蓮表綠裏紅葩緗¶
莖素蕚¶
　　　漢朱草¶
光武紀中元元年夏京師醴泉涌出飲之者痼疾皆愈¶
又有赤草生於水涯(赤草朱草也/  宋志五月)郡國頻上甘露羣臣¶
奏言地祇靈應而朱草萌生(孝經援神契曰徳/至草木則朱草生)孝宣皇¶
<pb:KR3k0032_WYG_197-38a>¶
帝每有嘉瑞輒以改元神爵五鳳甘露黃龍列為年紀¶
葢以感致神祇表彰徳信是以化致升平稱為中興今¶
天下清寜靈物仍降陛下誠存損挹推而不居豈可使¶
祥符顯慶汲而無聞宜令太史撰集以傳來世帝不納¶
常自謙無徳郡國所上輒抑而不當故史官罕得紀焉¶
　東京賦豐朱草於中唐注抱朴子朱草長三尺枝葉¶
皆赤莖似&KR0226;瑚中唐中庭也　宋志章帝元和中朱草¶
生郡國朱草草之精也世有聖人之徳則生　魏文帝¶
<pb:KR3k0032_WYG_197-38b>¶
黃初元年十一月朱草生文昌殿(曹植文帝誄曰靈芝/冒沼朱華隂渚王融)¶
(序朱英秀朱/草亦曰朱英)　宋元嘉十一年朱草生蜀郡　禮樂志¶
安世房中歌都荔遂芳窅窊桂華(注都良/薜荔)　屋流赤羽¶
野秀朱萌泥金可驗于幽經染絳用華於皇帝萍實相¶
輝&KR0226;枝對聳(朱/草)¶
　　　漢芝草　紫芝¶
後紀明帝永平十七年春芝草生殿前五月羣臣上夀¶
章帝建初三年零陵獻芝草(論衡零陵泉陵縣生芝五/本莖葉紫葢紫芝也太守)¶
<pb:KR3k0032_WYG_197-39a>¶
(沈豐獻之五零陵泉陵女子&KR0019;寜宅土中生芝草五本/長者尺四  寸短者七八寸莖葉紫色葢紫芝也太守)¶
(沈豐遣門下掾衍盛奉獻詔示天下五年泉陵男/子周服宅上六本狀如三年芝并前凡十一本)五年¶
零陵獻芝草(又芝生/潁川)　桓帝建和元年四月芝草生中¶
黃藏府　靈帝光和四年二月郡國上芝英　古今注¶
章帝元和二年芝生沛　論衡十二芝累生¶
　　　漢嘉&KR0050;¶
宋志漢章帝元和中嘉&KR0050;生郡國　安帝元初三年三¶
月東平陵有&KR0050;異處共生八&KR0050;同蔕(五行志有&KR0050;異本/共生一&KR0050;同蔕時)¶
<pb:KR3k0032_WYG_197-39b>¶
(以為/嘉&KR0050;)　晉太康三年六月嘉&KR0050;異體同蔕生洛陽八年¶
嘉&KR0050;二莖一實咸寜中嘉&KR0050;同蔕生成都太康元年十¶
二月戊子嘉瓠生寜州¶
　　　漢瑞輪蓂莢¶
見渾天儀　東京賦(見上/)¶
　　　漢靈芝歌　魏靈芝¶
班固頌漢論功歌詩靈芝歌曰因露寢兮産靈芝象三¶
徳兮瑞應圖延夀命兮光此都　宋樂志曹植靈芝篇¶
<pb:KR3k0032_WYG_197-40a>¶
靈芝生玉地朱草被洛濵陛下三萬歳慈母亦復然¶
庾肩吾芝草詩黃金九華發紫葢六英通　馮衍傳食¶
五芝之茂英注茅君内傳曰句曲山有神芝五種龍伯¶
參成燕胎夜光玉芝(爾雅注芝一/嵗三華瑞草)¶
　　　魏神芝¶
繆襲神芝贊青龍元年五月庚辰神芝生長平之習陽¶
其色紫丹散為三十六莖似&KR0226;瑚之形贊曰煌煌神芝¶
吐葩&KR0045;榮曩披其圖今握其形　魏都賦仁挺芝草注¶
<pb:KR3k0032_WYG_197-40b>¶
芝草生樂平郡¶
　　　晉嘉蓮¶
泰始七年六月己亥東宫元圃池芙蓉二花一蔕謂之¶
嘉蓮皇太子以獻¶
　　　宋芙蓉連理　唐嘉蓮　同心蓮¶
元嘉七年七月乙酉建康頟檐湖二蓮一蔕十年七月¶
己丑華林天淵池芙蓉異花同蔕十六年七月壬申華¶
林池雙蓮同幹十七年十月尋陽&KR0042;農祐幾湖芙蓉連¶
<pb:KR3k0032_WYG_197-41a>¶
理十九年八月壬子揚州後池二蓮合華二十年五月¶
廬陵郡池芙蓉二花一蔕(又永嘉同七月吳興二十二/年六月壬寅華林天淵池大)¶
(明五年/藉田)六月壬寅華林天淵池芙蓉二華一蔕二十一¶
年六月丙午天淵池二蓮同幹二十二年四月樂㳺苑¶
池二蓮同幹(孝建二年六月/庚寅&KR0007;武湖)　泰始二年嘉蓮一雙駢¶
花並實合柎同莖生豫章醴湖　梁天監十年五月乙¶
酉嘉蓮一莖三花生樂㳺苑　陳袁朗為芝草嘉蓮二¶
頌　顔延之碧芙蓉頌擢麗蒼池飛映雲屋　張奐芙¶
<pb:KR3k0032_WYG_197-41b>¶
蓉賦緑房翠蔕紫飾紅敷　傅亮賦暉映丹墀納芳綺¶
疏　唐開元二十一年六月癸丑絳州言龍興觀池同¶
心蓮一莖　貞元十八年權徳輿賀神龍寺殿前渠中¶
瑞蓮花圖表絪緼降祉菡萏旉榮瑞茲灼灼之花逈出¶
田田之葉雙房挺茂一雨均霑栁宗元賀表祥圖煥開¶
異彩交映道協重華慶傳種徳陶隂陽之粹美孕造化¶
之精英雙華擢秀連蔕垂芳又賀西内定禮池青蓮花¶
并神龍寺合歡蓮子云疊瑞重祥累集宫禁池蓮表異¶
<pb:KR3k0032_WYG_197-42a>¶
靈化非常　雨華　千葉　金塘玉井　金房珠實¶
張仲素表云傳芳丹禁倒影清流特聳孤莖對敷雙蕚¶
　姚合嘉蓮詩雙花出碧泉¶
　　　福草¶
宋志福草者宗廟肅則生宗廟之中　禮斗威儀君乘¶
木而王其政升平則生廟中注朱草别名¶
　　　唐紫芝¶
武徳元年十二月麟州獻芝草一紫莖黃葢四年六月¶
<pb:KR3k0032_WYG_197-42b>¶
益州獻芝草如人狀九年正月西韓州獻芝草異莖同¶
葢　貞觀十五年五月乙酉定禮門御榻産芝五莖十¶
七年九月紫芝(一云/素芝)生於太廟寢室二十四莖為龍鳳¶
形　栁宗元有賀陜州進紫芝表¶
　　　唐太廟靈芝¶
開元十五年閏九月億歳殿生芝草一莖十七年五月¶
庚寅有靈芝産於太廟第九室殿柱二十一年八月癸¶
亥沂州産靈芝三莖是夜南方丙上老人星見色黃白¶
<pb:KR3k0032_WYG_197-43a>¶
　乾元元年四月丁夘太廟殿院北門内柱生芝草兩¶
莖紫葢　代宗永泰二年太廟二室生芝¶
　　　唐芝草圖¶
開元二十一年新羅王興光奏國内芝草生畫圖以獻¶
　　　唐大同殿玉芝¶
天寶七載三月大同殿柱産玉芝有神光照殿八載六¶
月殿又産玉芝一莖又銅池上有慶雲王維詩曰玉殿¶
生三秀銅池出五雲　勤政樓北曰大同門其内大同¶
<pb:KR3k0032_WYG_197-43b>¶
殿¶
　　　唐延英殿玉芝¶
肅宗上元二年七月甲辰延英殿御坐梁上生玉芝一¶
莖三花親製玉靈芝詩三章章八句曰玉殿肅肅靈芝¶
煌煌重英發秀連葉分房(詳見/御詩)　楊炎受命頌曰白鹿¶
擾於王庭靈芝産於延英　貞元十二年七月東都苑¶
内生芝¶
　　　唐夀昌殿玉芝¶
<pb:KR3k0032_WYG_197-44a>¶
長慶元年七月夀昌殿柱生一芝一莖六尺　韓思復¶
為滁州刺史有黃芝五生州舍民為刻頌　崔融賀乾¶
元殿芝草云瑶光發辰象之精金色吐隂陽之秀¶
煌煌三秀分藻井而攢柯曄曄九光間梅梁而吐¶
葉晉都宫閣何必靈芝之臺洛邑山川居然密芝之地¶
魏皇之雙幹莫儔漢帝之九莖為劣可以薦郊廟可以¶
觴公卿　孫逖賀興慶宫芝表靈芝所致和氣之精著¶
美仙經標名瑞典五色有類於卿雲六莖且符於帝樂¶
<pb:KR3k0032_WYG_197-44b>¶
　獨孤及賀金暉院芝云曄曄九葩之葢煌煌三秀之¶
質靈根碩茂萬葉無疆神應炳然天意如答　常衮賀¶
宋汴獻芝草紫葢黃莖云竒秀之狀靈篇未書垂以金¶
葢發其瓊葩　上帝博臨宫童效異金英並秀絢藻井¶
以煌煌紫蒂駢分映蓂階而蔓蔓甘泉連葉僅出下房¶
函徳九莖亦惟便殿(表/)¶
　　　唐連理&KR0050;　嘉&KR0050;圖　祥符雙&KR0050;共蔕¶
大厯三年閬州生連理&KR0050;　貞元四年夏神策軍獻瑞¶
<pb:KR3k0032_WYG_197-45a>¶
&KR0050;三蔓合為一蔕　韓愈奏汴州嘉&KR0050;云延蔓敷榮異¶
實共蔕(同蔕/聨實)　栁宗元賀徐州張愔進嘉&KR0050;圖越州嘉¶
&KR0050;二實同蔕圖表云神&KR0050;合形表緜緜之慶　豳風七¶
月之食東陵五色之珍　又鹽州進合歡黃&KR0050;圖　宋¶
朝祥符三年九月戊寅鳳翔岐山有雙&KR0050;共蔕之瑞¶
天禧二年六月丁未元符觀生甘&KR0050;色如金以示輔臣¶
　天聖六年十月忻州二&KR0050;同蔕¶
　　　建隆芝草頌¶
<pb:KR3k0032_WYG_197-45b>¶
建隆二年七月己夘亳州獻芝草翰林學士王著獻頌¶
(傳云/紫芝)¶
　　　乾徳紫芝¶
乾徳四年黃州進紫芝作紫芝曲　興國三年八月庚¶
申杭州言淮海國王舊府功臣堂柱芝草生畫圖來獻¶
　淳化五年正月丙子密州獻芝草四本¶
　　　太平興國瑞蓮　祥符嘉瑞殿雙蓮　皇祐瑞¶
　　　蓮　紹興雙蓮¶
<pb:KR3k0032_WYG_197-46a>¶
興國九年五月内出玉津園瑞蓮一盆示輔臣花與葉¶
悉合歡而生　祥符元年東封還後苑産雙蓮因建嘉¶
瑞殿(是年天柞軍奏長慶河瑞蓮一本二花二本各二/房興元奏城固縣池瑞蓮一花二房温州奏永嘉)¶
(縣池一本二房通州奏一本二花連州髙州奏一本二/花三年七月辛巳吉果栁三州並言嘉蓮一莖二花)¶
　天禧元年八月己丑渝州言蓮一莖三花　皇祐五¶
年七月二十二日己未召近臣觀後苑瑞蓮至和三年¶
二月二十三日召輔臣觀　政和三年六月二十三日¶
嘉瑞殿池内生雙蓮四年六月十四日製雙蓮旗　紹¶
<pb:KR3k0032_WYG_197-46b>¶
興二十五年十月以南安雙蓮華繪於旗　夏竦集梓¶
州奏廣化寺池蓮五莖各開二花詩云褭褭脩莖孤引¶
緑盈盈雙蘂對分紅(絳跗相倚/紫的交華)　宋祁瑞荷同幹詩協¶
氣凝清籞嘉祥耀鈿荷共茄含瑞液分葢矗文波魚戯¶
浮香併龜㳺得地多房芝助蓮葉宫木遜併柯　晏殊¶
贊曰紅渠出水菡萏其華膺圖瑞聖共柢重葩穎立苕¶
發芳敷静嘉　葛勝仲賀嘉蓮表金塘擢秀異彩交輝¶
　雙影浮波　瑞生靈沼　示乾坤交泰之符　瑞應¶
<pb:KR3k0032_WYG_197-47a>¶
圖以雙蓮為苹即華苹也華山記曰華山頂有池生千¶
葉蓮花¶
　　　祥符孔林靈芝¶
元年五月乙亥王欽若言祭文宣王廟尼　山上有紫¶
氣得芝五本六月乙夘孔林再得靈芝四本¶
　　　祥符瑞竹靈芝圖¶
元年十二月庚寅温州獻瑞竹靈芝圖¶
　　　祥符泰山花卉圖¶
<pb:KR3k0032_WYG_197-47b>¶
二年三月辛酉王欽若上泰山花卉圖二凡二十種請¶
送昭應宫繪壁從之　四年三月辛巳後苑牡丹雙花¶
并蔕　天聖四年季春丙午景靈宫牡丹雙跗共幹詔¶
詞臣為賦　夏竦賦序棣蕚承華召公流詠芝莖連葉¶
漢帝登歌¶
　　　祥符龍圖閣觀芝草圖　金芝¶
二年五月丙寅召近臣至龍圖閣觀芝草圖三年正月¶
壬戌内出泰山芝草賜輔臣人十本四年以泰山芝草¶
<pb:KR3k0032_WYG_197-48a>¶
裝寶山二百每山十一本六年六月丁夘兖州獻夀丘¶
所獲紫莖金芝一十一月甲寅丁謂獻芝草三萬七千¶
一百八本詔近臣觀于龍圖閣八年六月賜近臣靈芝¶
山各二(皆丁/謂進)四月明州進芝草圖　天禧元年三月庚¶
戌鄭州言聖祖殿芝草生　祥符八年七月乙亥鳳翔¶
府言麥二歧又獻芝草合歡&KR0050;¶
　　　祥符三脊茅(見封/禅)¶
劉敞記三&KR0387;茅曰古之祭祀用茅至封禪則必三&KR0387;茅¶
<pb:KR3k0032_WYG_197-48b>¶
以為神籍三&KR0387;茅出於江淮之間其意以謂能服楚越¶
使以其職來貢則封禪乃宜矣先帝將封太山責三脊¶
茅於荆荆人莫識有一老父識之然後得貢於天子以¶
老父為有神助賜九品之服敞令畫工圖之以示學者¶
　齊桓公欲封太山管仲以三脊茅止之¶
　　　天禧真逰崇徽二殿芝草圖¶
二年正月庚子内出真逰崇徽二殿梁上芝草圖示輔¶
臣上作歌一首五七言詩二首紀其事崇徽皇后所居¶
<pb:KR3k0032_WYG_197-49a>¶
殿也¶
　　　天聖天安殿芝　景祐化成殿芝　熙寧化成¶
　　　殿芝　元豐天元殿芝¶
天聖元年八月甲寅芝生天安殿柱召輔臣觀退表賀¶
乙夘命百官觀之(鞠詠言河決未塞霖雨害稼宜思應/災變願以進忠良退邪佞為國寶以)¶
(訓兵農豐倉廩為天瑞/草木之怪何足尚哉)　景祐四年五月壬戌芝生于¶
太宗神御殿楹丙寅(二十/五日)芝生於化成殿楹召輔臣宗¶
室兩制觀之帝作五言詩賜王隨等翌日各獻賦頌皇¶
<pb:KR3k0032_WYG_197-49b>¶
祐三年六月丁亥無為軍獻芝草三百五十本帝曰朕¶
以豐年為瑞賢臣為寶戒州郡自今母得以聞　嘉祐¶
三年延和殿召從臣觀河南府所進芝草十二月十六¶
日雪帝曰雪滋宿麥勝芝草之瑞乃賜宴于中書　治¶
平四年作靈芝曲曰紫葢輪菌金跗煒煌陽寥三秀甘¶
泉九房　熙寜五年五月召輔臣觀化成殿芝草　元¶
豐七年四月壬辰朝獻景靈宫至天元殿觀芝草宰臣¶
王珪等稱賀¶
<pb:KR3k0032_WYG_197-50a>¶
　　　天聖牡丹圖　詩(又見/詩類)¶
天聖四年四月乙夘内出雙頭牡丹芍藥花圖示輔臣¶
令三館進詩賦六年十一月癸夘益州獻異花似桃四¶
出上異之目為太平瑞聖花　崇文目有瑞花詩賦一¶
卷　協風靈雨散為膏壤之滋共蔕并柯布在密青之¶
囿(晏殊/表)¶
　　　建炎赤芝¶
二年密州獻赤芝九月癸夘輔臣進呈上曰朕以豐年¶
<pb:KR3k0032_WYG_197-50b>¶
為瑞其還之¶
　　　紹興瑞芝　瑞&KR0050;¶
十九年十二月於潛生瑞芝二十五年五月芝草生於¶
太廟仁宗室柱九莖連葉宰臣率百僚觀之表賀(沈中/立獻)¶
(頌/)十月有司請繪于郊祀華旗又以贛州瑞木鎮江瑞¶
&KR0050;嚴信二州芝草遂寜嘉禾南安雙蓮黎州甘露並繪¶
于旗二十七年二月仁英廟室柱上生芝四葉(校書即/張孝祥)¶
(作原芝賀/壬子表)¶
<pb:KR3k0032_WYG_197-51a>¶
　　　隆興康壽殿金芝(詩/)¶
隆興二年三月二十四日徳夀宫康夀殿生金芝十有¶
二莖宰臣皆賀御製七言詩有永將四海奉雙親之句¶
　漢甘泉宫九莖效異唐延英殿二花吐秀¶
　　　紹熙慈福宮芝草圖¶
元年四月乙酉選徳殿輔臣進呈畢上宣示慈福宫芝¶
草圖夀皇芝草贊并御製芝草詩上曰芝草之生實慈¶
福夀祉之祥夀皇誠孝之應詔髙宗芝草贊隆興御製¶
<pb:KR3k0032_WYG_197-51b>¶
芝草詩夀星芝草贊紹熙御製芝詩共四本宣付史館¶
　　　紹興瑞芝圖(詩/)　(贊/)¶
見御製¶
　　　慶元太廟瑞芝¶
慶元五年八月壬申玉芝産於太廟大室之西楹越十¶
日辛巳有司以聞詔百竂觀之　超榮大厯踵美紹興¶
　¶
　玉海卷一百九十七¶
#+PROPERTY: JUAN 卷一百九十七
