# -*- mode: mandoku-view -*-
#+TITLE: 玉海
#+DATE: 2019-03-29 20:25:17.635355
#+PROPERTY: ID KR3k0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 198
<pb:KR3k0032_WYG_197-1a>¶
¶
卷一百九十六¶
欽定四庫全書¶
　玉海卷一百九十六¶
　　　　　　　　　　　　宋　王應麟　撰¶
　祥瑞¶
地瑞¶
¶
¶
山川　金　石¶
¶
¶
宓犧河圖　龍圖　洛書¶
¶
繫辭河岀圖洛岀書聖人則之疏春秋緯云河以通乾¶
出天苞洛以流坤吐地符河龍圖發洛龜書感河圖有¶
<pb:KR3k0032_WYG_197-1b>¶
九篇洛書有六篇孔安國以為八卦九疇又禮緯含文¶
嘉曰伏羲徳合上下天應以鳥獸文章地應以河圖洛¶
書則而象之乃作八卦　宋志宓犧受龍圖畫八卦所¶
謂河出圖　隋志河圖二十卷(梁河圖洛書一十四卷亡)河圖龍文¶
一卷(文選注引之)古三墳伏羲氏皇策辭曰惟天至仁於草¶
生月天雨降河龍馬負圖神開我心　蘇嘉慶河圖九¶
宫法五數為中戴九履一左三右七二四為上六八為¶
<pb:KR3k0032_WYG_197-2a>¶
下　詩大明疏唐堯之受河圖昌名已在其録　魯頌¶
疏中候握河紀説帝堯受河圖之禮云稷辨䕶　古史¶
考伏羲時靈龜負河圖八卦是也¶
¶
黄帝録圖　龍圖　龜書　堯河圖　舜河圖¶
¶
　　　　禹河圖　洛書　緑字　周成王河圖　(又見)¶
¶
(龜龍)¶
¶
漢郊祀志三代居三河河洛出圖書　龍魚河圖曰堯¶
到翠嬀之川大龜負圖　詩疏六藝論云河圖洛書皆¶
天神言語以敎告王者　晉天文志黃帝受河圖始明¶
<pb:KR3k0032_WYG_197-2b>¶
休咎　宋志黃帝逰洛水之上見大魚魚流於海得圖¶
書焉龍圖出河龜書出洛赤文篆字堯觀於三河常有龍¶
隨之一日龍負圖而至文曰亦受天祐修壇場於河雒¶
率舜等升首山遵河渚有五老逰焉蓋五星之精也相¶
謂曰河圖將來告帝以期二月辛丒昧明禮備至于日¶
昃有龍馬銜甲赤文緑色臨壇而止吐甲圖而去甲似¶
龜背廣九尺其圖以白玉為檢赤玉為泥以黃金約以¶
<pb:KR3k0032_WYG_197-3a>¶
青繩檢文曰闓色授帝舜帝乃寫其言藏于東序後二¶
年二月仲辛率羣臣沈璧于洛至下&KR0628;赤光起元龜負¶
書而出背甲赤文成字止于壇舜設壇于河黃龍負圖¶
長三十二尺廣九尺出于壇畔赤文緑錯禹觀於河有¶
長人出曰吾河精也授禹河圖言治水之事洛出龜書¶
六十五字是為洪範此謂洛出書湯東至洛觀堯壇黃¶
魚黑鳥止於壇化為黑玉又有黑龜並赤文成字赤爵¶
銜書及豐鳳凰銜書逰文王之都成王觀河洛沈璧青¶
龍臨壇銜玄甲之圖禮於洛亦如之玄龜青龍蒼光止¶
<pb:KR3k0032_WYG_197-3b>¶
於壇背甲刻書赤文成字周公援筆寫之　白虎通王¶
者徳至淵泉則河出龍圖洛出龜書　漢五行志叙河¶
圖命庖雒書賜禹八卦成列九疇逌叙世代實寶光演¶
文武　晉地理志大禹觀濁河而受緑字　選注論語¶
䜟堯觀河渚一老曰河圖將來告帝期　帝命驗曰順堯¶
考徳題期立象宋均注曰堯省河洛得龜龍之圖書舜¶
禪後習堯禮得之演以為考河命題期立象三篇在中¶
<pb:KR3k0032_WYG_197-4a>¶
候　河圖挺佐輔曰黃帝云余夢見兩龍挺白圖授余¶
於河之都天老曰天其授帝圖乎黃帝齊七日至翠媯¶
之川大魚泝溜而至汎白圖蘭葉朱文以授黃帝名曰¶
緑圖　魏志注黃帝受命風后受河圖　文心雕龍緑¶
圖曰潬潬噅噅棼棼雉雉萬物盡化言至徳所被也丹¶
書曰義勝欲則從戒謹之至也　胡氏曰河出圖洛出¶
書而八卦畫簫韶作春秋成而鳯麟至事應雖殊其理¶
一也易曰大人者先天云云舜孔子先天者也先天而¶
天弗違志壹之動氣也伏羲氏後天者也後天而奉天¶
<pb:KR3k0032_WYG_197-4b>¶
時氣壹之動志也　中候成王觀于河沈璧禮畢至于¶
日昧榮光塞河青雲浮洛青龍臨壇銜玄甲之圖吐之¶
而去　淮南子至徳之世洛出丹書河出緑圖　隋潘¶
徽云龍筴授河龜威出洛緑綈白檢述勛華之運金繩¶
玉字表殷夏之符(詳見六經)¶
¶
舜金車　殷山車　周泰山器車¶
¶
並見車類¶
<pb:KR3k0032_WYG_197-5a>¶
¶
殷山溢銀　漢昆田黄金　泰山黄金　麟趾¶
¶
¶
褭蹏¶
¶
史封禪書殷得金徳銀自山溢(流出也)　漢武紀元封六¶
年三月詔朕禮首山昆田出珍物化或為黃金太始二¶
年三月詔有司議曰往者朕郊見上帝西登隴首獲白¶
麟㠯饋宗廟渥洼水出天馬泰山見黃金宜改故名今¶
更黃金為麟趾褭蹏㠯協瑞焉因以班賜諸侯王注師¶
古曰金有常形制欲表祥瑞改鑄為麟足馬蹏之形以¶
易舊法今人於地中得馬蹏金金甚精好形製巧妙¶
<pb:KR3k0032_WYG_197-5b>¶
秦櫟陽雨金作畦畤¶
¶
文王河圖　洛書¶
¶
易乾鑿度今人天元二百七十五萬九千二百八十歳¶
昌以伯受命(注受洛書命為天子也)入戊午蔀二十九年伐崇侯¶
作靈臺改正朔布王號天下受録應河圖(注受命後五年乃為此)¶
　詩文王疏䜟緯注説皆言文王受洛書又尚書運期¶
授引河圖曰倉帝之治八百二十歳立戊午蔀注云周¶
<pb:KR3k0032_WYG_197-6a>¶
文王以戊午蔀二十九年受命¶
¶
漢山稱萬歳　唐太行聖崖響¶
¶
紀元封元年春正月行幸緱氏詔曰親登嵩髙御史乗¶
屬在廟旁吏卒咸聞呼萬歳者三登禮罔不答其加増¶
太室祠太始三年二月禮日成山登之罘浮太海山稱¶
萬歳　志二月東幸緱氏禮登中嶽太室從官在山上¶
聞若有言萬歳云　唐武徳二年三月安昌縣言太行¶
山聖人崖響云唐國興治萬年(又見五行志)¶
<pb:KR3k0032_WYG_197-6b>¶
漢漅湖黄金¶
¶
紀永平十一年漅湖出黃金廬江太守以獻時麒麟白¶
雉醴泉嘉禾所在出焉　隨車表舜還雨來秦¶
不愛其寳厥貢惟金　櫟陽之雨林邑之流昆田¶
之祥¶
¶
漢河圖¶
¶
西都賦大漢受命而都之也俯協河圖之靈注雒書曰¶
河圖命紀五經緯皆河圖也　典引圖書亮章天哲也¶
<pb:KR3k0032_WYG_197-7a>¶
¶
晉氐池元石　魏寳石負圖¶
¶
武紀泰始三年夏四月戊午張掖太守焦勝上言氐池¶
縣大栁谷有元石一所白畫成文實大晉之休祥詔以¶
制幣告于太廟藏之天府(漢晉春秋云蒼石晉初馬象煥徹如玉)　樂志¶
靈之祥石瑞章旌金徳出西方　唐志雜家孟衆張掖¶
元石圖一卷(選注引程猗説石圖)髙堂隆元石圖一卷　魏氏春¶
秋曰青龍三年張掖刪丹縣金山元川溢涌寶石負圖¶
狀象靈龜立於川西有石馬七有玉匣上有玉字玉玦¶
二璜一麟鳳白虎犧牛又有若八卦列宿之象　張臶¶
<pb:KR3k0032_WYG_197-7b>¶
傳青龍四年辛亥詔書張掖川溢寶石負圖蒼質素章¶
麟鳳龜馬煥炳成形髙堂隆以為東序之世寶事班天¶
下臶曰此當今之變異而將來之符瑞也　魏都賦山¶
圖其石川形其寶　搜神記魏之初興張掖栁谷有開¶
石焉始見於建安形成於黃初文備於太和周圍七尋¶
中髙一仭蒼質素章龍馬麟鹿鳳凰仙人之象粲然咸¶
著魏晉代興之符也晉泰始三年焦勝圖上　唐五行¶
<pb:KR3k0032_WYG_197-8a>¶
志石金類晉室之瑞¶
慶厯四年五月乙亥撫州金谿得生金山重三百二十¶
四兩¶
¶
晉臨平湖開¶
¶
咸寧二年七月臨平湖自開父老相傳湖開天下平¶
¶
晉金勝　金鐸¶
¶
穆帝永和元年二月春榖民得金勝一長五寸狀如織¶
勝明年平蜀建興二年十二月晉陵武進民得銅鐸五¶
枚　王廙傳晉陵有金鐸之瑞郭璞云必致中興　宋¶
<pb:KR3k0032_WYG_197-8b>¶
志金勝國平盗賊四夷賔服則出　元嘉十九年九月¶
戊申廣陵出石鐘九口¶
唐徳宗大厯十四年七月庚午詔王者所寶維賢邕州¶
奏金坑任人開採¶
¶
宋河清頌¶
¶
元嘉中(二十四年二月戊戌)河濟俱清鮑照為河清頌云澄波崐¶
岳鏡流葱山泰階既平洪河既清大人在上區宇文明¶
<pb:KR3k0032_WYG_197-9a>¶
　張暢亦有頌　京房易傳曰河水清天下平　易乾¶
鑿度曰聖人受命瑞應先見於河河水先清　易坤靈¶
圖曰聖人受命瑞見于河　李康運命論黃河清而聖¶
人生¶
¶
唐受瑞壇瑞石¶
¶
地理志北都倉城中有受瑞壇唐初髙祖使子元吉留¶
守獲瑞石有文曰李淵萬吉築壇祀以少牢　武徳三¶
年五月郇州獻瑞石有文曰天子萬年¶
<pb:KR3k0032_WYG_197-9b>¶
唐水清¶
¶
會要武徳元年七月新豐鸚鵡谷水清世傳此水清天¶
下太平開皇初暫清復濁至是復清七年九月丹州言¶
河水清　志大中八年正月陜州河清寳應元年九月¶
甲午太州至陜州二百餘里河清澄澈見底¶
¶
唐蒲州河清¶
¶
五行志火沴水武徳九年二月蒲州河清襄楷以為河¶
諸侯象清陽明之效也　貞觀十六年正月懷州十七¶
<pb:KR3k0032_WYG_197-10a>¶
年十二月鄭滑州二十三年四月靈州河清¶
¶
唐河清¶
¶
貞觀十四年陜州刺史房仁裕稱正月元日黃河載清¶
二月司空無忌等上表曰丹并輝竒青丘表異嘉苖合¶
穎天駟躡雲西鶼南雉之貢日至月書連珠涌醴之祥¶
雲飛霧集納渭含涇混流同潔凌門泑澤别派俱清馬¶
頰馳波詳觀若鏡龍門激箭回眺飛空千尋明澈俯映¶
玄珠一曲澄鮮遥觀紫貝　十六年許敬宗表徳水清¶
漪濁流澄鏡¶
<pb:KR3k0032_WYG_197-10b>¶
¶
唐景雲河清歌¶
¶
貞觀十四年二月四日陜州言黃河清而有景雲見協¶
律郎張文收采古天馬作歌之義作景雲河清歌名曰燕¶
樂首元會第一奏是也(志十四年二月陜州秦州河清)　權徳輿賀滑¶
州黃河清表澄澈如練淪漪成文　五行志永徽元年¶
正月濟州二年十二月衛州五年六月濟州調露¶
二年夏豐州開元二十五年五月戊寅淄棣州建¶
<pb:KR3k0032_WYG_197-11a>¶
中四年五月乙巳滑濮州長慶元年靈州河清(詳見)¶
(上)¶
¶
唐涼州瑞石¶
¶
紀貞觀十七年十一月壬午以涼州獲瑞石赦涼州¶
五行志貞觀十七年八月涼州昌松縣鴻池谷有石五¶
(都督李襲譽表奏)青質白文成字八十八字(合百一十字)太宗遣使¶
祭之曰天有成命表瑞正石文字昭然厯數惟永既旌¶
髙廟之業又錫眇身之祚迨于皇太子治亦降禎符具¶
紀姓氏甫惟寡薄彌增寅懼　十月甲寅詔曰厚地降¶
<pb:KR3k0032_WYG_197-11b>¶
祉正名表祥營翠色而流光發素質而成字十一月己¶
夘有事南郊讀謝天瑞文(上官儀有賀表)　二十年十一月陜¶
州言有石成文曰李君王三字　開元十九年四月壬¶
辰河南登封縣石文舊有帝字新生上字¶
¶
唐瑞鹽¶
¶
會要武徳七年閏七月十三日長安古城鹽渠水中生¶
鹽色紅白而味甘狀如方印大厯八年七月解縣安邑¶
<pb:KR3k0032_WYG_197-12a>¶
兩池生乳鹽户部侍郎韓滉請薦于清廟編之史冊從¶
之十二年十一月賜號寶應靈慶池(又地理志詳見池類)　天寶¶
十載火尋獻黑鹽　宋朝祥符三年九月辛巳賜近臣¶
及館閣解池瑞鹽(陳堯叟所獻凡四千七百斤)　夏竦進瑞鹽賦¶
¶
太平興國瑞石　祥符神告帝統石　詩贊¶
¶
太平興國四年九月癸巳嘉州得黑石二皆丹文緘其¶
石來獻(晏殊為贊曰輝煌丹文見于介石)七年三月辛酉舒州民柯蕚¶
(一作孫蕚)於萬歳山得玄石有白文其文乃誌公所記以石來¶
獻　祥符五年馮仁傑表言太祖後唐天成二年二月¶
<pb:KR3k0032_WYG_197-12b>¶
十六日降誕太宗丙子嵗即位並符合閏十月丁丑車¶
駕謁唘聖院太宗神御殿于龍圖閣取舒州石召從臣¶
宣示云云　政和二年晉州確山得石文曰堯天正又左¶
邊見一瑞字製天正堯瑞旗五年建明堂采石滎陽石¶
有明字製文石旗¶
¶
祥符河清¶
¶
三年十一月庚子陜州言寶鼎縣河清遣官往祭羣臣¶
<pb:KR3k0032_WYG_197-13a>¶
稱賀十二月二日三日再清庚戌上作七言詩晏殊上¶
河清頌　夏竦賦曰失洶涌之黃流湛清冷之素液銀¶
潢之影橫秋帝臺之漿映日將祀汾南為民祈榖大河¶
載清于陜之服豈比夫蘭葉朱文涌黃靈之籙芝泥玉¶
柙汎帝媯之圖　雍熙五年正月戊辰澶州言黃河清¶
二百里　淳化三年河清曲沔彼經瀆澄明鑑如清應¶
寶運光涵帝居洞分沈璧澈見㳺魚　景徳三年河清¶
曲曰徳水湯湯發源靈長皎鑒澄澈千年効祥　襄楷¶
曰春秋以來及古帝王未有河清唯京房易傳曰河水¶
<pb:KR3k0032_WYG_197-13b>¶
清天下平　國朝宰相上事判案三道一司天監夀星¶
見二開封府嘉禾合穗三澶州黃河清並判准　紹興¶
十四年六月甲辰准東漕臣言楚州鹽城於五月二十¶
五日乙亥海水澄清宣付史館十五年撰滄海澄清曲¶
¶
醴泉¶
¶
¶
炎帝醴泉¶
¶
宋志炎帝神農氏有聖徳嘉禾生醴泉出　史記禹本¶
<pb:KR3k0032_WYG_197-14a>¶
紀言河出崑崙其上有醴泉瑶池¶
¶
堯醴泉¶
¶
世紀堯時醴泉涌於山　禮緯神農作耒耜地應以醴¶
泉堯徳匪懈醴泉出　中候帝堯即位七十載醴泉出¶
山(俊乂在官則醴泉出)　援神契徳至深泉則醴泉湧　宋志水¶
之精也甘美王者修理則出¶
¶
漢醴泉¶
¶
宣紀甘露二年春詔曰醴泉滂流枯槁榮茂　後紀光¶
武中元元年夏(宋志五月)醴泉湧出京師飲者痼疾皆愈明¶
<pb:KR3k0032_WYG_197-14b>¶
帝永平十一年醴泉嘉禾所在出焉　列傳上林賦醴¶
泉涌於清室(師古曰瑞水味甘如醴)　校獵賦上獵三靈之流下¶
決醴泉之滋　郊祀歌象載瑜云云飲榮泉(言泉有光華)¶
¶
魏醴泉¶
¶
文帝初郡國二言醴泉出　文選魏都賦徳連木理仁¶
挺芝草皓獸育藪丹魚生沼矞雲翔龍澤馬于阜山圖¶
其石川形其寶莫黑匪烏三趾而來儀莫赤匪狐九尾¶
<pb:KR3k0032_WYG_197-15a>¶
而自擾嘉穎離合以䔿䔿醴泉涌流而浩浩河洛開奥¶
符命用出　景徳殿賦醴泉涌於池圃注魏志曰延康¶
元年¶
¶
唐醴泉　銘¶
¶
會要天寶三載三月六日丙子武威郡(涼州)奏畨禾縣嘉¶
瑞鄉天寶山有醴泉涌出石化為瑞麫取以食改縣爲¶
天寶(志同)　張九齡龍池頌靈泉云泌之洋洋其甘如醴¶
清徳之鑑柔道之體　貞觀六年四月避暑九成宫己¶
亥西城髙閣下有泉涌出承以石檻引為一渠清若鏡¶
<pb:KR3k0032_WYG_197-15b>¶
甘如醴祕書監魏徴撰醴泉銘曰雜遝景福葳𬎼繁祉¶
雲氏龍官龜圖鳳紀日含五色烏呈三趾頌不輟工筆¶
無停史流謙潤下潺湲皎潔蓱旨醴甘氷凝鏡徹用之¶
日新挹之無竭道隨時泰慶與泉流我后夕惕雖休勿¶
休人玩其華我取其實還淳反本代文以質居髙思墜¶
持滿戒溢　九成即仁夀也欲太宗以隋為戒(冊府元龜貞觀六年四月癸夘醴泉出丹霄殿之西)¶
(命公卿以上示之因置酒於側賜帛有差)七年二月醴泉湧于緜州香溪痼¶
<pb:KR3k0032_WYG_197-16a>¶
疾者飲之多愈十一年九月醴泉出　景雲二年十月¶
江州言神泉湧　開元二十二年十月丞相奏醴泉涌¶
三十三年五月丁夘蘭州有浪井出及醴泉滂湧　大¶
厯二年京兆尹李勉奏櫟陽縣醴泉涌出獨狐及賀表¶
云厚徳載物與坤同符以善利人如水潤下后土獻瑞¶
靈源酌而不竭　常衮賀表無源獨湧平地滂流昔唐¶
堯至聖光武中興霈然發祥千載一覩　貞觀十八年¶
五月眉州言醴泉出¶
<pb:KR3k0032_WYG_197-16b>¶
雍熙潤徳泉¶
¶
見地理¶
¶
祥符醴泉¶
¶
元年六月庚戌賜百官泰山醴泉十二月丁酉内出泰¶
山玉女白龍王母池新醴泉賜輔臣¶
¶
天禧醴泉¶
¶
二年九月乙酉錢曖獻醴泉賦賜及第　三年閏四月¶
丁未醴泉出京師拱聖營上謂輔臣曰營卒初睹龜建¶
<pb:KR3k0032_WYG_197-17a>¶
真武祠今泉出其側有疾者飲之多愈甲寅命王欽若¶
建觀名祥源(十月辛夘成仁宗重建改為醴泉觀)　爰有神泉湧兹福地¶
甘如飲醴美可蠲痾¶
¶
寳玉¶
¶
¶
虞白環¶
¶
文選景福殿賦翔岐陽之鳴鳳納虞氏之白環注世本¶
曰舜時西王母獻白環及佩¶
¶
禹赤珪　東海玉珪¶
¶
開山圖曰禹開宛委山得赤珪如日碧珪如月長一尺¶
<pb:KR3k0032_WYG_197-17b>¶
二寸　又曰禹逰東海得玉珪碧色長一尺二寸圓如¶
明月以自照(選注)　公羊疏禮説宋氏云命以赤鳥故周¶
尚赤湯以白狼故尚白禹以玄珪故尚黑　穆天子傳¶
己未天子大朝于黃之山乃披圖視典用觀天子之珤¶
器曰天子之寶玉果璿珠燭銀黃金之膏¶
¶
周瑞鼎¶
¶
公羊注周家以世孝天瑞之鼎以助享祭　馬遰堯壇¶
<pb:KR3k0032_WYG_197-18a>¶
鳳銜虞冊元后降祥於典午赤伏錫命於炎精蟲蠧成¶
文魚麟吐匣丹書集於昌户緑錯薦於堯壇¶
¶
漢祋祤玊寳　明珠¶
¶
郊祀志上自幸河東之明年正月鳳凰集祋祤於所集¶
處得玉寶(詳見器用類)　伏無忌古今注章帝元和元年明¶
珠出館陶大如李有光耀三年明珠出豫章圍四寸八¶
分和帝永元五年鬱林得大珠圍五寸七分　禮斗威¶
儀君乘金而王則黃銀紫玉見¶
<pb:KR3k0032_WYG_197-18b>¶
漢神鼎¶
¶
栁宗元貞符漢用大度克懷于有氓茲其為符也妄臣¶
上引天光増以騶虞神鼎俾東之泰山石閭作大號謂¶
之封禪¶
¶
晉玉冊神璽¶
¶
元紀時有玉冊見于臨安白玉麒麟神璽出于江寜其¶
文曰長夀萬年日有重暈皆以為中興之象太興四年¶
二月鮮卑末波奉送皇帝信璽庚戌告于太廟乃受之¶
<pb:KR3k0032_WYG_197-19a>¶
(建武元年三月己酉丹陽江寜民虞由墾土得白麒麟璽一紐文曰長夀萬年獻晉王)建興二年十月大將　¶
(軍劉琨掘地得玉璽使叅軍郎碩奉之歸京師)　義熙十二年六月左衛兵陳¶
陽於東府前淮水中得玉璽一枚　元魏延和三年三¶
月獲玉璽一文曰皇帝璽太平真君七年四月戊子鄴¶
城得玉璽二其一刻曰漢傳國璽¶
¶
晉玉鼎¶
¶
成帝咸康八年九月廬江春榖縣得玉鼎一枚外圍四¶
寸(見器用類)　宋志玉甕不汲而滿王者清廉則出¶
<pb:KR3k0032_WYG_197-19b>¶
唐玄珪¶
¶
貞觀十五年七月洪州獻玄珪　後唐明宗時臨河縣¶
得玉杯有文曰傳國寶萬歳杯¶
¶
唐定國寳玉¶
¶
寶應元年建巳月壬子楚州獻定國寶玉十有三(詳見器用)¶
¶
祥符寳珠¶
¶
七年三月漳州龍溪得珠圍濶三寸七分中有小珠七¶
顆如七曜次如七曜者不可勝數守臣王冕表進曰皇¶
<pb:KR3k0032_WYG_197-20a>¶
猷允塞天乃效祥聖徳升聞地不藏寶有感必通無脛¶
而至熒煌外散於月華皎潔内含於星彩遐稽信史逈¶
殊照乘之光洞究祥經弗類媚川之色　珠至寳也王¶
者徳至淵泉則出(文鑑)　宋志明月珠王者不盡介鱗之¶
物則出漢章帝元和中郡國獻明珠　禮斗威儀其政¶
平徳至淵泉則江海出明珠¶
¶
天禧玉印¶
¶
元年七月辛丑澶州卒王貴獲玉印一¶
<pb:KR3k0032_WYG_197-20b>¶
治平玉檢　元符　嘉定玉璽¶
¶
治平元年閏五月二日耀州獲受命寶玉檢藏龍圖閣¶
　元符元年五月戊申朔受玉璽　嘉定十四年表海¶
舊封請更印綬先朝寶璽來上闕庭明年正月御大慶¶
殿受寶　得玉印於咸陽哲廟成太平之治獻元璽於¶
興化髙皇開再造之符¶
　玉海卷一百九十六¶
