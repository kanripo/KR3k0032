#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷十五
#+PROPERTY: JUAN 卷十五
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷十五
<pb:KR3k0032_WYG_015-1a>¶
欽定四庫全書¶
　玉海卷十五¶
　　　　　　　　　　　　宋　王應麟　撰¶
　地理¶
　　地理書¶
　　　禹山海經(禹山川圖禹咸平山/海經圖    治水錄)¶
漢志形法家山海經十三篇　唐志(隋志/同)地理類郭璞¶
注二十三卷又圖讃二卷音二卷　舊唐志山海經十¶
<pb:KR3k0032_WYG_015-1b>¶
八卷讃圖二卷音二卷郭璞撰　中興書目山海經十¶
八卷晉郭璞傳凡二十三篇每卷有讃按漢志十三篇¶
劉歆序云禹别九州任土作貢伯益等類物善惡著山¶
海經(崇文目晁氏/志十八卷)　郭璞序曰東方生曉畢方之名劉¶
子政辨盜械之尸王頎訪兩面之客海民獲長臂之衣¶
精驗潜効絶代垂符此書跨世七代歴載三千雖暫顯¶
於漢尋亦寢廢總十八卷(本三萬九百十九字注二萬/三百五十字總五萬一千二)¶
(百六十/九字)南山經第一西山經北山東山中山海外南海¶
<pb:KR3k0032_WYG_015-2a>¶
外西海外北海外東海内南海内西海内北海内東大¶
荒東大荒南大荒西大荒北海内經第十八臣秀言太¶
常屬臣望所校山海經凡三十二篇今定為一十八篇¶
劉歆所定書其南西北東及中山號五藏經為五篇其¶
文最多海内海外大荒三經南西北東各一篇并海内¶
經一篇總十八篇多者十餘簡少者二三簡遂為定本¶
其卷後或題建平元年四月丙戌待詔太常屬臣望校¶
治侍中光祿勲臣龔侍中奉車都尉光祿大夫臣秀領¶
<pb:KR3k0032_WYG_015-2b>¶
主省　劉歆序曰山海經者出於唐虞之際禹定髙山¶
大川蓋與伯翳主驅禽獸命山川類草木别水土四嶽¶
佐之以周四方逮人跡之所希至及舟輿之所罕到内¶
别五方之山外分八方之海紀其珍寳竒物異方之所¶
生水土草木禽獸昆蟲麟鳳之所止休祥之所隱及四¶
海之外絶域之國殊類之人古文之著明者也孝武時¶
東方朔言異鳥之名孝宣時臣父向對貳負之臣皆以¶
是書朝士由是多竒山海經者可以考休祥變恠之物¶
<pb:KR3k0032_WYG_015-3a>¶
見逺國異人之謠俗五藏山經五篇禹曰天下名山經¶
五千三百七十山六萬四千五十六里居地也言其五¶
藏蓋其餘小山甚衆不足記云天地之東西二萬八千¶
里南北二萬六千里岀水之山者八千里受水者八千¶
里出銅之山四百六十七出鐵之山三千六百九十¶
吳越春秋禹行七年案黄帝中經見聖人所記曰九疑¶
山東南天柱號曰宛委其書金簡玉字編以白銀瑑其¶
文禹登衡山夢赤繡文衣自稱元夷蒼水使者曰欲得¶
<pb:KR3k0032_WYG_015-3b>¶
我山神書者齋於黄帝嶽岩之下禹退又齊三月庚子¶
登宛委山發石取書案金簡玉字得通水之理復返歸¶
嶽從三子乘四載以行川始於霍山徊集五嶽遂循行¶
四瀆與益䕫共謀行到名山大澤召其神而問之山川¶
脉理金玉所有鳥獸昆蟲之類及八方之民俗殊國異¶
域土地里數使益疏而記之名曰山海經使大章步東¶
西豎亥度南北暢八極之廣旋天地之數　論衡禹主¶
治水益主記異物海外山表無逺不至以所聞見作山¶
<pb:KR3k0032_WYG_015-4a>¶
海經董仲舒睹重常之鳥劉子政曉貳負之尸皆見山¶
海經故能立二事之說　史大宛&KR0019;太史公曰至禹本¶
紀山海經所有怪物余不敢言之也　通典禹本記山¶
海經不知何代之書恢怪不經疑夫子刪詩書後尚竒¶
者所作或先有其書如詭誕之言必後人所加也若古¶
周書吳越春秋越絶書諸緯書之流是矣(水經云河出/崑崙山出於)¶
(禹本記山海經云南入葱嶺及/出於于闐南山出漢西域&KR0019;)　後漢永平十二年賜¶
王景山海經注禹所作　漢志山海經十三篇劉歆所¶
<pb:KR3k0032_WYG_015-4b>¶
校凡三十二篇定為十八篇固已不同尤袤定為先秦¶
之書非禹及伯翳所作　隋志漢初蕭何得秦圖書故¶
知天下要害後又得山海經相&KR0019;以為夏禹所記　水¶
經注敘昔大禹記著山海周而不備(引元/中記)穆天子竹書¶
及山海經皆埋緼嵗久編韋稀絶書䇿落次難以緝綴¶
　史通夏禹敷土實著山經　漢張騫&KR0019;賛禹本紀言¶
河出昆侖言九州山川尚書近之矣至禹本紀山經所¶
有放哉　列子大禹行而見之伯益知而名之夷堅聞¶
<pb:KR3k0032_WYG_015-5a>¶
而志之　書禹平水土主名山川　家語子夏曰商聞¶
山書曰地東西為緯南北為經　吳都賦名載於山經¶
形鏤於夏鼎　周禮疏案古山海經鄒書云騶虞獸説¶
與毛詩同　惠帝紀注師古引貳負之臣地理志注引¶
琅邪臺匈奴傳注引黄帝生苖龍列子注引大荒經文¶
選注引東荒中山海南海外西山海外東經海内西經¶
水經後漢書注王逸注楚辭天問多引之　左傳疏服¶
䖍用山海經又案神異經(唐志神仙家東方朔神異經/二卷張華注又十洲記一卷)¶
<pb:KR3k0032_WYG_015-5b>¶
(載神仙珍異之迹别本題云西王母及東方朔所說武/帝書而記之皆依託  張衡&KR0019;注引十洲記西南夷傳)¶
(注引開山圖神異經志唐志又有/矩威渾輿經一卷魏  云桓威)　莊子釋文引海外¶
經　爾雅釋文引山海經圖讚　顔之推曰山海經禹¶
益所記而有長沙零陵桂陽諸暨後人所羼非本文也¶
　晁氏曰長沙零陵鴈門皆郡縣名又載禹鯀後人參¶
益之　杜預釋例曰天有列宿之號地有山川之名尚¶
矣與人倫並今其遺文禹貢及山海經載其大略而春¶
秋經國邑之名又詳非書無以志古非圖無以志形坐¶
<pb:KR3k0032_WYG_015-6a>¶
乎堂宇之内瞻天下之廣居究古今之委曲可以行可¶
以言可以鑑可以觀多識山川分野之别賢愚成敗得¶
失之跡雖千載之外若指諸掌圖書之謂也　論衡禹¶
之治水以益為佐益之記物極天之廣窮地之長辨四¶
海之外竟四山之表二十五國之地鳥獸草木金石水¶
土莫不畢載淮南王地形之篇道異類之物外國之怪¶
列三十五國之異案禹之山經淮南之地形以察鄒子¶
之書虛妄之言也　左傳夏之方有徳也(禹之/世)逺方圖¶
<pb:KR3k0032_WYG_015-6b>¶
物(注圖畫山川竒/異之物而獻之)貢金九牧鑄鼎象物(象所圖物/著之於鼎)百物¶
而為之備使民知神姦　吕氏春秋禹東至搏木之地¶
日出九津青羌之野攅木之所㨉天之山鳥谷青海之¶
鄉黒齒之國南至交阯孫樸續樠之國丹粟漆木沸水¶
漂漂九陽之山羽人裸民之處不死之鄉西至三危之¶
國巫山之下飲露吸氣之民積金之山共肱一臂三面¶
之鄉北至人正之國夏海之窮衡山之上犬戎之國夸¶
父之野禺疆之所積水積石之山不有懈墮　通典張¶
<pb:KR3k0032_WYG_015-7a>¶
騫&KR0019;按古圖書名河所出曰崑崙古圖書即禹本記¶
初學記河圖曰禹既治水功大天帝以寶文大字賜禹¶
佩渡北海弱水之難　尚書中候禹自臨河河精授河¶
圖注云謂括地象也(刑德放曰禹長於地理得/括地象圖故堯以為司空)　中興¶
書目山海經圖十卷本梁張僧繇畫咸平二年校理舒¶
雅銓次館閣圖書見僧繇舊蹤尚有存者重繪為十卷¶
又載工侍朱昂進僧繇畫圖表於首僧繇在梁以善畫¶
著每卷中先類所畫名凡二百四十七種(其經文不全/見  崇文目)¶
<pb:KR3k0032_WYG_015-7b>¶
(同舒雅修題晁氏志圖十卷舒/雅等撰或  曰張僧繇畫妄也)漢志形法者大舉九州¶
之勢以立城郭室舍六家百二十二卷山海經為之首¶
　書目又有圖十卷首載郭璞序節錄經文而圖其物¶
如張僧繇本不著姓名大禹治水元奥錄一卷不知作¶
者叙禹貢治水本末　南齊江淹欲為赤縣經以補山¶
海之缺不成　本朝李誠續山海經十卷(見程/俱集)¶
　　　禹受地記¶
三禮義宗(見記/類)¶
<pb:KR3k0032_WYG_015-8a>¶
　　　周九畿籍¶
周禮大司徒制其畿疆而溝封之注千里曰畿　小司¶
徒凡建邦國正其畿疆之封注九畿　封人掌為畿封¶
而植之注畿上有封　大司馬以九畿之籍施邦國之¶
政職方千里曰國畿其外方五百里曰侯甸男采衛蠻¶
夷鎮蕃畿注畿猶限也自王城以外五千里為界有分¶
限者九籍其禮差之書也故書畿為近鄭司農云春秋¶
&KR0019;曰天子一畿列國一同殷頌邦畿千里正義曰九畿¶
<pb:KR3k0032_WYG_015-8b>¶
之籍謂以面五千里為九畿皆有典籍之書國畿據王¶
畿内千里而言非九畿之畿但九畿以此國畿為本向¶
外每五百里加為一畿也六服是中國之九州三服是¶
夷狄之諸侯總號蕃服大行人云九州之外謂之蕃國¶
九籍者諸侯賦貢多少有常則大國貢半次國三之一¶
小國四之一是其禮差也(注政職所共王政/之職謂賦税也)云五千里¶
為界者兩面相距則方萬里堯舜未治洪水時五服各¶
五百里(兩面相距止/有五千里)禹治水之後弼成五服服加五百¶
<pb:KR3k0032_WYG_015-9a>¶
則亦萬里若孔君義則不然若據鳥飛直路此周之九¶
服亦止五千若隨山川屈曲則禹貢亦萬里彼此不異¶
也(易氏曰九畿即職方氏之九服禹五服計一面之數/周九服計兩面之數王畿與禹甸服同不言五百里)¶
(而兼言千里是計/兩面之相距也)野廬氏掌達國道路至于四畿注去¶
王城五百里曰畿　職方氏辨九服之邦國　大行人¶
以蠻服為要服三服為蕃國　掌訝掌邦國之等籍¶
小行人各以其國之籍禮之　掌交諭九牧之維注九¶
州之牧　易氏曰大司徒所謂圖者周知九州地域廣¶
<pb:KR3k0032_WYG_015-9b>¶
輪之數為建國分封之地職方氏所掌不特九州而已¶
凡中國夷狄畫為九畿皆以圖而籍之故曰掌天下之¶
圖又曰禹五服王畿在内王畿千里而兩面各五百里¶
數其一面故曰五百里甸服自甸至荒皆數一面每面¶
各五百里總為二千五百里兩面相距凡五千里職方¶
氏所載則王畿不在九服之内自方五百里之侯服至¶
方五百里之蕃服其名凡九九服每面各二百五十里¶
通為二千二百五十里兩面相距通為四千五百里并¶
<pb:KR3k0032_WYG_015-10a>¶
王畿千里通為五千五百里増於禹者五百里之蕃服¶
耳然禹九州之外咸建五長東漸西被即成周蕃服之¶
域其名雖増而地未嘗増也　孫氏曰禹制五服王畿¶
與焉周分九畿而王畿不與九畿即九服也禹要荒周¶
為采衞蠻禹侯綏周為侯甸男禹甸服周為王畿夷鎮¶
藩則海外之國　書康誥侯甸男邦采衛　周官六服¶
羣辟罔不承徳六年五服一朝　周語祭公謀父¶
曰先王之制邦内甸服邦外侯服侯衞賔服蠻夷¶
<pb:KR3k0032_WYG_015-10b>¶
要服戎翟荒服甸服者祭侯服者祀賔服者享要¶
服者貢荒服者王日祭月祀時享歳貢終王襄王¶
曰先王規方千里以為甸服其餘以均分公侯伯¶
子男使各有寧宇　商頌邦畿千里肇域彼四海¶
　王制司空執度度地居民　荀子周公履天下¶
之籍(注圖/籍)　詩正義詩譜云周公致太平敷定九畿復¶
夏禹之舊制成王用周公之法制廣大邦國之境而齊¶
受上公之地更方五百里　隋志周千里以制畿甸九¶
<pb:KR3k0032_WYG_015-11a>¶
服以别要荒　大司馬疏九畿侯為天子伺&KR0049;非常(職/方)¶
(為王/斥&KR0049;)甸為天子治田出賦貢男任王者之職事采采取¶
美物共天子衛為天子衞守(職方/衞禦)蠻以近夷狄縻繫以¶
政教要者要束以文教(蠻畿與大司徒云要服一也案/大行人是要服大司徒無之當)¶
(考/)夷以夷狄得夷稱鎮去中國稍逺理須鎮守蕃最逺¶
故得蕃屏稱(在外為/藩籬)行人蕃國世一見此三服也　職¶
方九服方千里曰王畿其外方五百里曰侯服(下並同/司馬但)¶
(以畿作服/蕃作藩)¶
<pb:KR3k0032_WYG_015-11b>¶
　　　周邦國志　四方志(方/志)¶
周禮春官小史(中士八人下/士十六人)掌邦國之志注周志鄭書¶
之屬正義諸侯國内紀錄之事(隋志云其書蓋亦/揔為史官之職)　外¶
史(上士四人中士八/人下士十六人)掌四方之志注若晉乘楚檮杌魯¶
春秋　地官土訓(中士二人下士/四人史二人)道地圖以詔地事(説/地)¶
(圖九州形勢/山川所宜)道地慝辨地物以詔地求(王循守則/夾王車)　誦¶
訓(中士/二人)掌道方志以詔觀事(說四方所識久逺之事若/魯有大庭氏之庫殽之二)¶
(陵/)道方慝以詔辟忌知地俗　夏官訓方氏(中士/四人)道四¶
<pb:KR3k0032_WYG_015-12a>¶
方之政事與其上下之志誦四方之&KR0019;道(世世所&KR0019;說/往古之事)¶
正嵗則布而訓四方而觀新物(正義訓方氏訓四/方美惡而言之)¶
　　　周四方地名¶
周禮夏官山師(中士二人/下士四人)掌山林之名辨其物與利害¶
頒于邦國使致珍異之物　川師(中士二人/下士四人)掌川澤之¶
名　邍師(中士四人/下士八人)掌四方之地名辨其丘陵墳衍邍¶
隰之名物之可以封邑者注地名謂東原大陸之屬正¶
義禹貢有東原底平大陸既作是地名也　形方氏(中/士)¶
<pb:KR3k0032_WYG_015-12b>¶
(四/人)注主制四方邦國之形體　大司徒辨其山林川澤¶
丘陵墳衍原隰之名物(注十等之名與所生之物以/土㑹之法辨五地之物生)¶
量人邦國之地與天下之涂數皆書而藏之注書地謂¶
方圜山川之廣狹書涂謂支湊之逺近　漢地理志周¶
定官分職改禹徐梁二州合於雍青分冀州為幽并(先/王)¶
(之迹既逺地/名又數易改)　周書世俘解武王遂征四方凡服國六¶
百五十有二　賈捐之曰武丁成王殷周之大仁也地¶
東不過江黄西不過氐羌南不過蠻荆北不過朔方是¶
<pb:KR3k0032_WYG_015-13a>¶
以頌聲並作　晉志成王改禹貢徐梁入青雍冀野析¶
幽并職方掌天下之土保章辨九州之野　左傳自夏¶
以后稷魏駘芮岐畢吾西土也及武王克商蒲姑商奄¶
吾東土也巴濮楚鄧吾南土也肅慎燕亳吾北土也吾¶
何邇封之有　水經注圏稱曰昔天子建國名都或以¶
令名或以山林故豫章以木氏都酸棗以棘名邦穆天¶
子&KR0019;天子自崑山入于宗周萬里西土之數自宗周瀍¶
水以西北至于河宗之邦陽紆之山三千有四百里自¶
<pb:KR3k0032_WYG_015-13b>¶
陽紆西至河首四千里合七千四百里　京相璠著春¶
秋地名(璠與裴司空彦季修晉/輿地因作春秋地名)　爾雅釋地九州十藪¶
八陵九府五方野四極釋丘丘厓岸釋山釋水水泉水¶
中河曲九河(從釋地已下至九/河皆禹所名也)　孔子作春秋虎牢不¶
係鄭沙麓不係晉緣陵不係杞楚丘不係衞蓋别天子¶
之守地也¶
　　　周公職錄　九州志　九丘¶
孔安國書序九州之志謂之九丘丘聚也言九州所有¶
<pb:KR3k0032_WYG_015-14a>¶
土地所生風氣所宜皆聚此書也楚左史倚相能讀九¶
丘孔子述職方以除九丘正義左傳或謂之九區賈逵¶
曰九州亡國之戒馬融云九州之數也　禹貢禹别九¶
州釋文周公職錄云黄帝受命風后受圖割地布九州¶
鄹子曰中國為赤縣内有九州春秋説題辭州之為言¶
殊也(又見/上)　易氏曰周基王業而東南先服王化故首¶
九州而言功之所自始　劉敞曰九共九篇共當作丘¶
古文丘與共相近故誤&KR0019;以為共耳按小序九丘者乃¶
<pb:KR3k0032_WYG_015-14b>¶
所謂方設居方别生分類者也九州殊土異俗各因其¶
性順其舊而教擾之故為九篇篇言一州也孔安國為¶
&KR0032;古定書不知丘字誤為共遂肆臆説云述職方以除¶
九丘按職方氏之書一官所守耳周禮出於周公仲尼¶
未嘗刪述而云除九丘乎禹貢所言形質也九丘所言¶
情性也惜此書之亡不及見有虞氏之明德也　尚書¶
大&KR0019;古之處師八家而為鄰三鄰而為朋三朋而為里¶
五里而為邑十邑而為都十都而為師州有十二師焉¶
<pb:KR3k0032_WYG_015-15a>¶
鄭&KR0007;注曰州凡四十三萬二千家此蓋虞夏之數也顧¶
野王云此堯時制¶
　　　周度邑篇　作洛篇¶
汲冢周書序武王平商維定保天室規擬伊洛作度邑¶
周公既誅三監乃述武王之志建都伊洛作作洛　度¶
邑解第四十四維王尅殷國君諸侯乃厥獻民九牧之¶
師見王于殷郊王乃升汾之阜以望商邑(云/云)王曰自洛¶
汭延于伊汭居陽無固其有夏之居(有夏之居/即河南也)我南望¶
<pb:KR3k0032_WYG_015-15b>¶
過于三塗我北望過于有嶽丕顧過于河宛瞻延于伊¶
洛無逺天室其名兹曰度邑　作雒解第四十八周公¶
俘殷獻民遷于九畢俾康叔宇于殷俾中旄父宇于東¶
乃作大邑成周于土中城方千七百二十丈郛方七百¶
里南繫于洛水地因于郟山以為天下之大湊制郊甸¶
方六百里國西土為方千里分以百縣縣有四郡郡有¶
(闕/)鄙大縣立城方王城三之一小縣立城方王城九之¶
一乃設丘兆于南郊以上帝配后稷日月星辰先王皆¶
<pb:KR3k0032_WYG_015-16a>¶
與食建大社于周中其壝東青土南赤西白北驪中央¶
黄將建諸侯鑿取其方一面之土苞以黄土苴以白茅¶
以為土封故曰受則土於周室乃位五宮大廟宗宮考¶
宮路寢明堂(五宮宮府寺也大廟后稷二/宮祖考廟也路寢王所居也)咸有四阿反¶
坫重亢重郎常累復格藻棁設移旅楹惷常畫内階&KR0007;¶
階堤唐山廧應門庫臺&KR0007;閫　左傳哀二年注引周書¶
作雒篇千里百縣縣有四郡　漢地理志注臣瓚引周¶
書度邑篇曰武王問太公曰吾將因有夏之居南望過¶
<pb:KR3k0032_WYG_015-16b>¶
于三塗北瞻望于有河　史周紀注徐廣引度邑　文¶
選曲水詩序注引度邑篇曰維王克殷自鹿至于丘中¶
具明不寢　隋牛&KR0042;&KR0019;引作洛篇明堂咸有四阿孔晁¶
注云云¶
　　　漢水經¶
見山川¶
　　　漢郡國地志　郡國書¶
隋志武帝時計書既上太史郡國地志固亦在焉而史¶
<pb:KR3k0032_WYG_015-17a>¶
遷所記但述河渠其後劉向略言地域朱貢條記風俗¶
班固因之作地理志其州國郡縣山川夷險時俗之異¶
經星之分風氣所生區域之廣戸口之數各有攸敘與¶
古禹貢周官所記相埓　雜&KR0019;類云後漢光武始詔南¶
陽撰作風俗故沛三輔有耆舊節士之序魯廬江有名¶
德先賢之賛郡國之書由是而作(序賛/並亡)　水經注桑欽¶
地理志曰漯水出髙唐¶
　　　漢山經水志¶
<pb:KR3k0032_WYG_015-17b>¶
後西南夷論漢開四夷之境欵殊俗之附文約之所沾¶
漸風聲之所周流幾將日所出入處也著自山經水志¶
者亦略及焉　張騫&KR0019;漢使窮河源其山多玉石采來¶
天子案古圖書名河所出山曰昆侖云　水經(見/後)　山¶
海經(見/前)¶
　　　漢方志　十三州志　揚雄州箴¶
後西域&KR0019;論甘英抵條支而歴安息臨西海以望大秦¶
拒玉門陽闗者四萬餘里靡不周盡若其境俗物類川¶
<pb:KR3k0032_WYG_015-18a>¶
河領障氣節凉暑梯山棧谷之道風災&KR0017;難之域莫不¶
備寫至於佛道神化興自身毒而二漢方志莫有稱焉¶
　唐志闕駰(後魏書/有&KR0019;)十三州志十四卷(隋志/十卷)　南史梁¶
吳均著廟記十卷十二州記十六卷　蓺文類聚有苗¶
恭十四州記　禹貢正義引十三州記　水經注引黄¶
義仲十三州記　漢地理志注師古引闞駰云(師古日/中古以)¶
(來説地理者多矣或解釋經典或撰述/方志競為新異妄有穿鑿今並不錄)　揚雄荆&KR0045;兖¶
豫徐青幽冀并雍益交十二州箴著蜀王本紀蜀都賦¶
<pb:KR3k0032_WYG_015-18b>¶
(雄&KR0019;云箴莫善/於虞箴作州箴)¶
　　　漢陳留耆舊傳¶
隋志漢議郎圏稱二卷(唐志云圏稱陳/留風俗&KR0019;三卷)魏散騎郎蘇林¶
陳留廣舊&KR0019;一卷東晉江敞陳留志(唐志云/人物志)十五卷¶
選注水經注御覽引陳留風俗&KR0019;　髙紀注臣瓚引陳¶
留&KR0019;¶
&KR0019;耆舊若韋氏四海(一/卷)王基東萊(一/卷)陳夀益部(十四卷/又續一)¶
(卷雜唐志益州耆/舊  &KR0019;記二卷)習鑿齒襄陽(記五/卷)&KR0019;先賢如魏明帝¶
<pb:KR3k0032_WYG_015-19a>¶
海内(四/卷)兖州徐州(各一/卷)劉義慶徐州賛(九/卷)范瑗交州(三/卷)¶
(四唐志/  卷)諸國清賢(一/卷)晉白褒魯國(二/卷)張方楚國賛(十二/卷)¶
魏周斐汝南(五/卷)陳英宗陳留像賛(一/卷)濟北(一/卷)廬江七賢¶
(一/卷)謝承㑹稽(七/卷)鍾離岫㑹稽(後賢&KR0019;/記二卷)㑹稽先賢像賛(五/卷)¶
(氏唐志賀/  四卷)吳陸凱吳國(四/卷)張勝桂陽畫讃(五/卷)零陵(一/卷)郭¶
縁生武昌(志二卷卷/唐志三)陸&KR0332;劉芳廣州(各七/卷)髙範荆州(三/卷)¶
仲長統山陽(一/卷)王羲度徐州(九/卷)劉義慶讃(八/卷)吳均吳郡¶
錢塘(五/卷)諸國(一/卷)南齊崔慰祖著海岱志起太公迄西晉¶
<pb:KR3k0032_WYG_015-19b>¶
人物為四十卷半未成　唐趙武孟著河西人物志十¶
篇　蜀志陳術著益部耆舊&KR0019;及志　御覽引荆州先¶
德&KR0019;　選注引習鑿齒襄陽耆舊&KR0019;記(書日五卷載先/賢事迹及山川)¶
(地理末有賀鑄題疑記/述無倫貫非全書云)¶
　　　淮南墬形訓¶
淮南子天地之間九州八極土有九山山有九塞澤有¶
九藪風有八等水有六品何謂九州東南神州曰農土¶
正南次州曰沃土西南戎州曰滔土正西弇州曰并土¶
<pb:KR3k0032_WYG_015-20a>¶
正中冀州曰中土西北台州曰肥土正北濟州曰成土¶
東北薄州曰隱土正東陽州曰申土　記曲禮疏案地¶
統書括地象云地中央曰崑崙又云其東南方五千里¶
曰神州以此言之崑崙在西北别統四方九州其神州¶
者是崑崙東南一州耳於一州中更分為九州則禹貢¶
九州是也　史記騶衍以為儒者所謂中國者於天下¶
乃八十一分居其一分耳中國名曰赤縣神州赤縣神¶
州内自有九州禹之序九州是也不得為州數中國外¶
<pb:KR3k0032_WYG_015-20b>¶
如赤縣神州者九乃所謂九州也有裨海環之如此者¶
九乃有大瀛海環其外¶
　　　應劭地理風俗記¶
水經又東至鬱林注應劭地理風俗記曰周禮鬱人(云/云)¶
一曰鬱人所貢因氏郡矣又曰日南故秦象郡　冠石¶
山應劭地理風俗志曰武水出焉應劭地理風俗記云¶
河内殷國也周名之為南陽¶
　　　魏土地記¶
<pb:KR3k0032_WYG_015-21a>¶
水經注魏土地記曰縣有榖城山(又引魏書/郡國志)　舊唐志¶
魏諸州記二十卷　地説曰漢與江合于衡北翼際山¶
傍沔水東行過三澨合流　禹貢正義鄭&KR0007;引地記書¶
云三危之山在鳥䑕之西南　正義引張氏地理記¶
益稷正義鄭&KR0007;引地記書曰崑崙山東南地方五千里¶
名曰神州¶
　　　晉畿服經　齊地理書　梁地記　陳輿地志¶
　　　　隋區㝢圖志　諸州國經集(皇甫士安/地理書)¶
<pb:KR3k0032_WYG_015-21b>¶
隋經籍志晉世摰虞依禹貢周官作畿服經其州郡及¶
縣分野封略事業國邑山陵水泉鄉亭城郭道里土田¶
民物風俗先賢舊好靡不具悉凡一百七十卷今亡齊¶
陸澄聚一百六十家之説依其前後逺近編而為部謂¶
之地理書(隋志二百四十九卷澄合山海經已來一百/六十家以為此書  唐志鄧基陸澄地理志)¶
(一百五十卷家隋志又有陸澄地理書抄二十卷地南/史庾仲容衆  地理書二十卷  選注引劉澄之  理)¶
(書/)任昉又増陸澄之書八十四家謂之地記(志二百五/十二卷又)¶
(書抄九卷/  唐志同)陳顧野王抄撰衆家之言作輿地志三十卷¶
<pb:KR3k0032_WYG_015-22a>¶
(文選注/引之)隋大業中詔天下諸郡條風俗物産地圖上于¶
尚書故隋代有諸郡物産土俗記一百五十一卷區宇¶
圖志一百二十九卷(崔祖濬姚思廉修廣三尺從三丈/三尺明九域山川之要究五方風)¶
(俗之宜五崔賾&KR0019;大業五年受詔與諸儒譔區宇圖/志二百  十卷帝更令虞世基許善心衍為六百卷)諸¶
州圖經集(唐志云隋/圖經集記)一百卷(郎蔚之撰/  即郎茂)其餘記注甚衆¶
(許善心撰方/物志二十卷)今任陸二家所記之内而又别行者各錄¶
在其書之上自餘次之於下陸澄書見存别部自行者¶
唯四十二家(山海經簿水經城黄圖述洛陽記二征洛/陽宫殿    洛  圖    征記  西  記)¶
<pb:KR3k0032_WYG_015-22b>¶
(南婁地記/  徐州記)　(風土記地吳興記稽吳郡記王京口記/㑹稽土  記  㑹  記  隋  入沔記)¶
(荆州記/珠崖&KR0019;)　(神壤記俗豫章記中蜀王本紀土三巴記衡/陳留風  &KR0019;  鄴  記  春秋  地名)¶
(山記/國&KR0019;)　(遊名山志外聖賢冡墓記記佛國記經遊行外/交州以南  國&KR0019;  十洲    神異    異物)¶
(志蜀南州異物志/    志  發&KR0041;記)任昉書見存别部行者唯十二家(三/輔)¶
(故事名湘州記西吳郡記廬日南&KR0019;雲江記記漢水記/  居  山志    征記    山南陵  精舍    永初)¶
(山川古今記帖元康三年地記/司州記  并  省置諸郡舊事)　地理一百三十九部¶
一千四百三十二卷通計亡書合一百四十部一千四¶
百三十四卷　隋地理志大凡郡一百九十縣一千二¶
<pb:KR3k0032_WYG_015-23a>¶
百五十五　姚思㢘&KR0019;詔與崔祖濬修區㝢圖志　崔¶
賾&KR0019;詔問何處有羊腸坂賾曰漢地理志上黨壺闗帝¶
曰不是又曰皇甫士安撰地理書太原北九十里有之¶
帝曰是也(志又有劉黄門/地理書抄十卷)　郎茂&KR0019;(字蔚/之)撰州郡圖經¶
一百卷奏之賜帛三百段以書付祕府　唐志虞茂區¶
宇圖一百二十八卷顧野王輿地志三十卷　地理志¶
書鈔十卷雜地志五卷(失姓/名)¶
　　　晉太康地記¶
<pb:KR3k0032_WYG_015-23b>¶
唐志晉太康土地記十卷太康州郡縣名五卷(舊唐志/並太康)¶
(三年/撰)　前漢梁王&KR0019;地理志師古注史記正義引晉太¶
康地記史索隱引太康地理志選注引太康地志元康¶
地記後漢志注水經注引晉地道記吳志注引太康三¶
年地記宋書州郡志引晉太康地志王隱地道後漢志¶
注禹貢正義引張氏地理記史記注引晉太康地記龍¶
淵水　梁陶&KR0042;景著古今州郡記¶
　　　晉交廣二州春秋¶
<pb:KR3k0032_WYG_015-24a>¶
吳志注晉太康八年廣州大中正王範上交廣二州春¶
秋　唐志王範交廣二州記一卷　水經注引王氏交¶
廣春秋　中興書目廣東㑹要四卷治平中知廣州王¶
靖撰載十六郡四十一縣地里事實廣西㑹要二卷治¶
平中知桂州張田撰載二十九郡及羈縻化外諸蕃山¶
川地理¶
　　　晉闗中記¶
中興書目闗中記一卷晉葛洪撰載長安山川及宫殿¶
<pb:KR3k0032_WYG_015-24b>¶
陵廟(唐志云潘岳撰/  文選注引之)　唐志葛洪西京雜記二卷　文¶
選注引雍州圖經　程大昌雍錄十卷¶
　　　晉風土記¶
隋志晉平西將軍周處撰風土記三卷(唐志十卷/選注引之)¶
　　　晉地道記¶
水經注引王隱晉書地道記又引樂資九州志太康地¶
道記　詩正義引晉書地道記　隋志元康三年地記¶
六卷　後魏地形志晉又一統地道所載又其次也¶
<pb:KR3k0032_WYG_015-25a>¶
史記正義引徐才宗國都城記　蓺文類聚引苗恭十¶
四州記曰秦以公國為大郡侯伯為小郡大郡曰守小¶
郡曰尉¶
　　　齊山川古今記¶
隋志永初山川古今記二十卷齊都官尚書劉澄之撰¶
唐志同又司州山川古今記三卷¶
　　　隋地形志¶
髙祖令庾季才與其子質撰垂象志一百四十二卷地¶
<pb:KR3k0032_WYG_015-25b>¶
形志八十七卷　經籍志五行類八十卷季才撰　隋¶
大業拾遺曰大業初勑秘書學士十八人修十郡志虞¶
世基總檢先令學士各序一郡風俗擬奏請體式付世¶
基擇善用之乃鈔吳郡序為體式及圖志第一副本新¶
成八百卷奏之帝以郡帙太少重修成一千二百卷卷¶
頭有圖别造新様紙卷長二尺敘山川則卷首有山水¶
圖敘郡國則有郭邑圖敘城隍則有公館圖其圖上山¶
水城邑題書字極細並用歐陽肅書¶
<pb:KR3k0032_WYG_015-26a>¶
　　　唐括地志　坤元錄　河圖括地象(見/上)¶
魏王泰善屬文即府置文學館得自引學士貞觀十二¶
年奏撰括地志引著作郎蕭德言秘書郎顧&KR0332;記室蔣¶
亞卿功曹謝偃蘇朂撰次衞尉供帳光祿給食分道計¶
州繙緝疏錄凡五百五十篇歴四期成詔藏袐閣賜物¶
萬段　志五百五十卷泰命德言等五人撰又序略五¶
卷　㑹要貞觀十五年正月三日上(通鑑十六年/正月乙丑上)　史¶
記正義多引之　太宗詔曰博采方志得於舊聞旁求¶
<pb:KR3k0032_WYG_015-26b>¶
故老考於&KR0019;信内殫九服外極八荒簡而能周博而尤¶
要度越前載垂之不朽　宗岌仕魏王與謝偃撰括地¶
志　中興書目坤元錄十卷泰撰(即括地志也其書/殘缺  通典引之)¶
文選東都賦注引括地圖¶
　　　唐貞元十道錄　華夷圖　古今郡國縣道¶
　　　四夷述　九州别錄　郡國别録　吐蕃黄¶
　　　河錄¶
賈耽&KR0019;嗜觀書尤悉地理四方之人與使夷狄者見之¶
<pb:KR3k0032_WYG_015-27a>¶
必從詢索風俗故天下土地區産山川夷岨必究知之¶
方吐蕃盛强盜有隴西州縣逺近有司不復&KR0019;耽乃繪¶
布隴右山南九州具載河所經受為圖又以洮湟甘凉¶
屯鎮頟籍道里廣狹山險水原為别錄六篇河西戎錄¶
四篇貞元十四年上之(㑹要十四年十月左僕射賈耽/撰郡國别錄六卷通錄四卷)¶
德宗賜幣馬珍器又圖海内華夷一軸廣三丈從三丈¶
三尺以寸為百里并譔古今郡縣道四夷述(四十/卷)其中¶
國本之禹貢外夷本班固漢書古郡國題以墨今州縣¶
<pb:KR3k0032_WYG_015-27b>¶
題以朱刋落疏舛多所釐正貞元十七年十月上之(舊/紀)¶
(辛未古㑹要上海内華夷圖一軸/并序  今郡縣四夷述三十卷)帝善之賜予加等或¶
指圖問其邦人咸得其真又著貞元十道錄以貞觀分¶
天下&KR0032;十道在景雲為按察開元為採訪天寶以州為¶
郡乾元復郡為州廢置升降備焉　志賈躭古今郡國¶
縣道四夷述四十卷闗中隴右山南九州别錄六卷貞¶
元十道錄四卷吐蕃黄河錄四卷　㑹要㑹昌三年黠¶
戛斯遣使來朝莫詳更改之名中㫖訪求唯賈躭所撰¶
<pb:KR3k0032_WYG_015-28a>¶
四夷述具載其號然後知耽之通習　權德輿作貞元¶
十道錄序云自夏書禹貢周官職方漢志地理厥後史¶
臣繼有其書相國魏國公以為言區域者未備於是獻¶
海内華夷圖一軸古今郡國縣道四夷述四十卷盡瀛¶
海之地窮鞮譯之詞陳農不獲之書朱贛未條之俗貫¶
穿切劘靡不詳究又撮其要㑹切於今者為貞元十道¶
錄四卷首篇自貞觀初以天下諸州分&KR0032;十道隨山河¶
江嶺控帶紆直割裂經界而為都㑹(云/云)六典地域之差¶
<pb:KR3k0032_WYG_015-28b>¶
次四方貢賦之名物廢置升降提封險易皆備于編又¶
考迹疆理以正繆誤采獲要害而陳開置大凡十有二¶
條凡今三十一節度十一觀察與防禦經略以守臣稱¶
使者共五十列於首篇之末其三篇則以十道為凖縣¶
距州州距兩都書道里之數與其四鄙所抵其事覈其¶
言詳　賈耽碑云通夷裔之風俗盡山川之險易歴代¶
沿革之自百王廢置之由闗塞通塞之因牧圉盛衰之¶
異道程疎宻之凖要荒享獻之數聚米畫地成於指掌¶
<pb:KR3k0032_WYG_015-29a>¶
興元元年詔撰國圖貞元十四年先獻闗中隴右及山¶
南九州等圖又撰别錄六卷吐蕃黄河錄共四卷優詔¶
褒異賜馬一匹銀器錦綵十七年冬撰海内華夷圖成¶
并撰古今郡國縣道四夷述四十卷貞元十道錄四卷¶
賜馬兩匹銀器錦綵又内出銀榼二蓋殊渥也¶
　　　唐皇華四達記　西域圖(見/後)¶
志賈耽地圖十卷又皇華四達記十卷貞元十四年上¶
(載驛程逺近文中興/目亦同  崇  目同)　地理志唐置羈縻諸州皆傍塞¶
<pb:KR3k0032_WYG_015-29b>¶
外或寓名於夷落而四夷之與中國通者甚衆若將臣¶
所征討勑使所慰賜宜有以記其所從出天寶中&KR0007;宗¶
問諸蕃國逺近鴻臚卿王忠嗣以西域圖對纔十數國¶
(見/後)其後貞元宰相賈耽考方域道里之數最詳從邊州¶
入西夷通譯于鴻臚者莫不畢紀其入四夷之路與闗¶
戍走集最要者七一曰營州入安東道二曰登州海行¶
入髙麗渤海道三曰夏州塞外通大同雲中道四曰中¶
受降城入回鶻道五曰安西入西域道六曰安南通天¶
<pb:KR3k0032_WYG_015-30a>¶
竺道七曰廣州通海夷道其山川聚落封略逺近皆槩¶
舉其目州縣有名而前所不錄者或夷狄所自名　國¶
史志地理名家者賈耽世之所&KR0019;有皇華四達記餘多¶
殘缺　元和志引賈耽古今述¶
　　　唐郡國志　十道志　地理志¶
志劉之推文括九州要略三卷郡國志十卷　孔述睿¶
&KR0019;為史館修撰重次地理志本末最詳　中興書目郡¶
國志二卷曹大宗撰始於闗内終於嶺南韋瑾域中郡¶
<pb:KR3k0032_WYG_015-30b>¶
國山川圖經一卷始闗内終劒南據郡縣山川為之圖¶
唐太府少卿梁載言十道四蕃志十卷以十道為本而¶
以州縣圖志附列其下　十道圖(見/上)　南唐徐鍇等撰¶
方輿記一百三十卷(本&KR0019;云百/二十卷)紀郡國事跡及程塗逺¶
近甚詳　唐志梁載言十道志十六卷(崇文目/十三卷)　寰宇¶
記引唐開元十道要略　晁氏志十道志十三卷所載¶
頗詳博其書多稱咸通中沿革載言蓋唐末人　開元¶
十道圖其山川所分貢賦所出得禹貢别州任土之制¶
<pb:KR3k0032_WYG_015-31a>¶
今載六典　唐新集地理志九卷　李吉甫徐鍇樂史¶
諸書雖詳略不同大抵皆相因¶
　　　唐元和郡縣圖志¶
唐志著錄是書為五十四卷㑹要析而兩之一曰州縣¶
郡國志三十卷一曰郡國圖其卷與新志同皆冠以元¶
和三者不相似今所刻凡四十卷目錄二卷　㑹要元¶
和八年二月辛卯宰臣李吉甫撰元和州縣郡國圖三¶
十卷百司舉要一卷上之又嘗綴錄東漢魏晉元魏周¶
<pb:KR3k0032_WYG_015-31b>¶
隋故事記其成敗損益為六代略三十卷又分天下諸¶
鎮絶域山險各寫其圖於篇首為五十四卷號元和郡¶
國圖(舊史/同)　志李吉甫元和郡縣圖志(㑹要無/志字)五十四¶
卷又十道圖十卷古今地名三卷(舊史二月辛卯吉甫/上元和郡國圖三十)¶
(卷十道圖五十四卷六代畧三/十卷  志又有刪水經十卷)　吉甫序曰臣上元和¶
國計簿審戸口之豐耗續撰元和郡縣圖志辨州域之¶
疆理豈欲希鄼侯之規摹庶乎盡朱贛之條奏國家自¶
貞觀至開元兼夏商之職貢奄秦漢之文軌梯航絫乎¶
<pb:KR3k0032_WYG_015-32a>¶
九譯廐置通乎萬里分疆置吏差貢賦制名物守其要¶
害險其走集經理之道冠乎百王然聖人雖設險而未¶
嘗恃險施於有備之内措於立德之中其用常存其機¶
不顯弛張開闢因變制權古今言地理者數十家於兵¶
饟山川攻守利害畧而不書此微臣所以精研聖后所¶
宜周覽也　中興書目自京兆府至隴右道凡四十七¶
鎮毎鎮皆圖在篇首冠於敘事之前今本四十卷并目¶
錄共四十二卷圖闕(題為郡縣圖志年淳熙二年五月/程大昌為序三  十一月洪邁為)¶
<pb:KR3k0032_WYG_015-32b>¶
(後/序)　吉甫又上河北險要圖又言漢伐公孫述晉伐李¶
勢宋伐譙縱梁伐劉季連蕭紀凡五攻蜀繇江道者四¶
為相嵗餘凡易三十六鎮(方趙公為相强藩悍帥狃貞/元餘習擅地自予朝廷莫敢)¶
(訶而能以期年易三十六鎮魏田季安病請以滑任薛/平戌重兵邢洺因圖上河北險要憲宗張於浴堂門壁)¶
(毎歎曰朕日按圖信如卿料則所著書蓋/已見之行事矣豈直區區紙上語而已哉)　吉甫再相¶
蓋元和六年此志自載其所嘗建白者二事改復天德¶
舊城則在八年更置宥州於經略軍則在九年　憲宗¶
經略諸鎮吉甫實賛成之其於河北淮西悉嘗圖上地¶
<pb:KR3k0032_WYG_015-33a>¶
形坐覽要害隃定䇿畫圖之助多也(後三百六十有三/年刻板于襄陽)¶
　唐家郡縣疆境方面險要必熟按圖籍言之最為可¶
據　國史志元和郡國志四十卷¶
　　　唐東都記¶
志鄧行儼東都記三十卷(貞觀著/作郎)鄧世隆東都記三十¶
卷韋機二十卷　舊史鄧世隆採隋代舊事撰東都記¶
三十卷¶
　　　唐兩京新記¶
<pb:KR3k0032_WYG_015-33b>¶
志晉潘岳闗中記一卷葛洪西京雜記二卷陸機洛陽¶
記一卷戴延之洛陽記一卷後周薛寘西京記三卷後¶
魏洛陽記五卷鄧世隆東都記三十卷(又有鄧行儼/貞觀著作郎)韋¶
機東都記二十卷韋述兩京新記五卷兩京道里記三¶
卷(書目不/知作者)　書目新記韋述開元中撰西京始於開皇¶
東都起於大業皇朝宋敏求演之為長安志十卷河南¶
志二十卷元豐三年永興守呂大防案長安都邑城市¶
宮殿故基為圖(元豐中王正倫撰古/今洛城事類二卷)　南史梁蕭賁著¶
<pb:KR3k0032_WYG_015-34a>¶
西京雜記六十卷　隋諸葛穎洛陽古今記一卷宇文¶
愷東都圖記二十卷　唐韋述為兩京記宋敏求演之¶
為河南長安志凡其廢興遷徙及宫室城郭坊市茅舍¶
縣鎮鄉里山川津梁亭驛廟寺陵墓之名數與古先之¶
遺迹人物之俊秀守令之良能花卉之殊尤靡不備載¶
考之韋記其詳十餘倍真博物之書也長安志二十卷¶
熙寧九年二月五日趙彦若序河南志二十卷元豐六¶
年二月戊辰司馬光序　東京記三卷¶
<pb:KR3k0032_WYG_015-34b>¶
　　　唐山河地名要略(處分/語)¶
志韋澳諸道山河地名要略九卷(一名處分語一名新/集地理書  崇文目)¶
(國史/志同)　本&KR0019;為學士時宣宗常曰朕遣方鎮刺史欲各¶
悉州郡風俗卿為撰一書(大中九年令澳纂次諸州境/土風俗及諸利害為一書)¶
澳乃取十道四方志手加紬次題為處分語後鄧州刺¶
史薛&KR0042;宗中謝帝敕戒州事人人驚服(出謂澳曰上處/分驚人皆處分)¶
(語中/事也)¶
　　　唐須知國鏡¶
<pb:KR3k0032_WYG_015-35a>¶
書目二卷唐左武衞兵曹曹璠撰璠案六典戸部十道¶
纂及採諸節府賦税戸額物産京畿文武百官俸給以¶
至岳瀆山川四夷八蠻並撮其機要使覽者纎毫無遺¶
　隋志梁地鏡圖六卷(御覽引/地鏡圖)¶
　　　唐洽聞記¶
晁氏志鄭常三卷雜記郡國舊事¶
　　　唐華陽風俗錄¶
志張周封一卷(李德&KR0073;/從事)¶
<pb:KR3k0032_WYG_015-35b>¶
志有揚雄蜀王本紀一卷譙周三巴記一卷李充益州¶
記三卷¶
　　　唐地理六十三家¶
志史錄十三曰地理類始於三輔黄圖終於劒南地圖¶
六十三家一百六部一千二百九十二卷(失姓名四/十一家)六¶
典山海經等一百三十九部一千四百三十二卷隋志¶
通計亡書合一百四十部一千四百三十四卷　舊志¶
九十三部一千七百八十二卷　地圖則有三輔黄圖¶
<pb:KR3k0032_WYG_015-36a>¶
洛城圖區㝢周地圖隋圖經集記地域方丈圖方尺圖¶
潤州圖注職貢圖湘州圖記江圖長安開元十道圖終¶
於薊南地圖地志則有三輔舊事漢宮閣洛陽宮殿簿¶
西京雜記西京闗中洛陽記地理志地記雜記雜地志¶
書鈔職方記太康地記郡縣名諸州風土記陳留風俗¶
&KR0019;蜀王本紀三巴益州荆南雍兖徐京口豫章東陽潯¶
陽齊州吳齊鄴中徐荆南交廣中岳潁秣陵湘州京邦¶
吳㑹丹陽十國都城國都城記西河舊事十三州輿地¶
<pb:KR3k0032_WYG_015-36b>¶
志終於東都記括地志序略述山川則有山海經圖讃¶
音水經四海百川水源江漢水尋江源永初宜都山川¶
記述異物則有臨海交州南州扶南凉州京兆諸郡土¶
俗物産及陳祈暢之志述征行則有廟記輿駕東幸循¶
撫揚州西征述征述行入沔聘使行記及聖賢冢墓之¶
記述異域則有魏國以西十一國南越西域道里赤土¶
國中天竺游行外國歴國日南林邑真臘交州以來外¶
國髙麗西南蠻入朝首領記及髙麗風俗之書不著錄¶
<pb:KR3k0032_WYG_015-37a>¶
者自李播方志圖至徐雲䖍南詔錄五十二家九百八¶
十九卷若方志元和郡縣諸道行程與賈耽地圖此以¶
圖名者也若古今地名十道皇華四達古今郡國縣道¶
四夷述九州别錄十道錄諸道山河要略九州要略郡¶
國志東都兩京戎州鄴城記鄴都故事成都益州記太¶
原事迹華陽風俗吳興零陵北戸雜錄九江渚宫閩中¶
桂林此以記志錄略名者也述山川則刪水經與黄河¶
之錄九嵕嵩廬之記紀征行則燕吳行役之記載異物¶
<pb:KR3k0032_WYG_015-37b>¶
則南方嶺南與錄異之書記異域則西域新羅渤海戴¶
斗諸蕃雲南海南諸蕃北荒君長四夷及黠戛斯朝貢¶
圖&KR0019;蠻書南詔錄¶
　　　太平興國修江表事跡¶
三年正月己酉命湯悦徐&KR0599;王克正張洎同修江表自¶
楊行宻以來事跡¶
　　　太平寰宇記¶
書目直史館樂史撰凡二百卷載天下州郡圖志所著¶
<pb:KR3k0032_WYG_015-38a>¶
古今事跡太平興國中天下一統史取自古山經地志¶
考正訛謬纂成此書上之始於河南道終於四夷又有¶
揔記&KR0019;一百三十卷坐知天下記四十卷掌上華夷圖¶
一卷　樂黄目著聖朝郡國志二十卷¶
　　　至道江左記¶
書目三卷至道中張參撰載江左人物守宰寺觀州郡¶
等事¶
　　　景德地理記¶
<pb:KR3k0032_WYG_015-38b>¶
四年二月己巳次西京乙亥(七/日)命侍講學士邢昺侍讀¶
學士呂祐之龍圖待制杜鎬戚綸陳彭年編集車駕所¶
經地理古跡以聞祥符元年八月乙巳昺等纂成三十¶
卷(一本云/六十卷)目曰景德朝陵地里記詔褒之又嘗命官撰¶
兩京記不及成書　景德二年龍圖閣書目地理四百¶
二十一卷　崇文總目地理八十三部八百四十七卷¶
始於山海經終於雲南風俗記¶
　　　祥符土訓錄¶
<pb:KR3k0032_WYG_015-39a>¶
三年十二月癸酉御史知雜事趙湘言車駕祀汾陰請¶
依周禮置土訓誦訓(地官土訓中士二人下士四人史/二人誦訓中士二人下士四人史)¶
(二人注土訓謂訓説土地善惡之勢誦訓/能訓說四方所誦習及人所作為久時事)錄所經州縣¶
山川古跡風俗繼日聞奏以資宸覽從之四年正月戊¶
子命直集賢院錢易直史館陳越秘閣集賢校理劉筠¶
宋綬修所過圖經毎頓進一卷賜名土訓纂錄(詳見/上)晏¶
殊亦預修土訓二月甲寅湘為考制度副使(馮起/為使)　宋¶
綬&KR0019;云集所過地志風物故實毎舍止即奏　方岳志¶
<pb:KR3k0032_WYG_015-39b>¶
五十卷晏殊等撰¶
　　　天禧梁益記¶
書目天禧中任升(晁氏志/云任弁)以蜀書有數家皆穿鑿誕妄¶
於是刪次十卷　成都記五卷唐大中中盧求總載成¶
都所管十八郡及羈縻州道里逺近事跡乾德中杜光¶
庭續成都記一卷¶
　　　天聖海潮圖論¶
吳嚴畯潮水論唐盧肇海潮賦圖(書目/一卷)天聖中燕肅知¶
<pb:KR3k0032_WYG_015-40a>¶
明州為海潮圖著圖論二篇　書目謝頤素海潮圖論¶
一卷論進退大小之候　竇叔䝉海濤志一卷　木&KR0007;¶
虛海賦　庾闡張融亦有賦　余靖有海潮圖序　潘¶
洞浙江論一卷丘光庭海潮論一卷　崇文目小說有¶
海潮論一卷記一卷潮説㑹最三卷(張君/房)　盧肇云潮¶
之生因乎日盈虛係乎月日月之運知海潮之道　枚¶
乘云朝夕之池　郭璞江賦呼吸萬里吐納靈潮自然¶
往復或夕或朝　海潮之説或謂天河激涌(葛洪/潮説)亦云¶
<pb:KR3k0032_WYG_015-40b>¶
地機翕張(洞真正/一經)盧肇以日激水而潮生封演云月周¶
天而潮應挺空入漢山涌而濤隨(僧隱/之言)析水大梁月行¶
而水盛(竇叔&KR0041;/海濤志)潮附於日依於月盈於朔望消於朏魄¶
虛於上下&KR0076;息於朓朒故有小大焉惟浙江夾岸有山¶
(南曰龕/北曰赭)二山相對謂之海門岸狹勢逼涌而為濤¶
　　　皇祐地理新書(唐地/理經)¶
隋庾季才撰地形志八十七卷　唐志五行類呂才大¶
唐地理經十卷(貞觀/中上)一行五音地理經十五卷(書目云/地里經)¶
<pb:KR3k0032_WYG_015-41a>¶
　初真宗朝史序等撰乾坤寶典四百五十篇其三十¶
篇地理也其書叢謬景祐三年六月己酉命嵇頴胡宿¶
重校陰陽地理書五年而畢司天少監楊惟德等别修¶
成三十篇賜今名皇祐五年(書目云/三年)正月癸亥(一本/甲戌)復¶
命知制誥王洙提舉修纂地理圖書直集賢院掌禹錫¶
著作劉羲叟刪修嘉祐元年十一月書成三十卷上之¶
賜名地理新書賜洙等器幣　書目形法類凡三十卷¶
首以城邑營壘府寺郵&KR0019;市宅衢衖為地事二十篇次¶
<pb:KR3k0032_WYG_015-41b>¶
以冢穴埏門道陌頃畝為葬事十篇地圖一篇目錄一¶
卷成三十二卷(圖一篇今不存地漢志形法六家百二/十二卷有宮室  形二十卷大舉九州)¶
(之埶以立/城郭室舍)¶
　　　熙寧九域志¶
四年二月甲戌命趙彦若考圖籍畫天下地圖六年十¶
月甲午(一云/戊戌)上十八路圖二及圖副二十卷八年七月¶
十一日辛丑詔三館秘閣刪定九域圖以都官員外郎¶
劉師旦言今九域圖自大中祥符六年修定至今涉六¶
<pb:KR3k0032_WYG_015-42a>¶
十餘年州縣有廢置名號有改易等第有升降所載古¶
迹有出於俚俗不經者乞選有地理學者重修乃命集¶
賢校理趙彦若館閣校勘曽肇充刪定官彦若辭復命¶
光祿丞李德芻刪定而知制誥王存審其事既而上言¶
以舊書不繪地形難以稱圖更賜名九域志壤地之離¶
合戸版之登耗名號之升降鎮戍城堡之名山澤虞衡¶
之利皆著于書(始四京終/化外州)道里廣輪之數昔人罕得其¶
詳今一州之内首敘州封次及旁郡彼此互舉弗相混¶
<pb:KR3k0032_WYG_015-42b>¶
淆總二十三路京府四次府十次州十州二百四十二¶
軍二十七監四縣一千一百三十五為十卷(曲阜集/有進表)¶
㑹要元豐三年閏九月延和殿進呈六年閏三月詔鐫¶
八年八月頒行十卷¶
　　　熙寧都水名山記　政和郡國人物志(職方機/要  輿)¶
　　　(地廣/記)¶
熙寧八年七月四日甲子右諫議沈立上都水記二百¶
卷名山記一百卷(詔奬/之)　書目職方機要四十卷大觀¶
<pb:KR3k0032_WYG_015-43a>¶
中晉原丞程縯撰縯案新舊九域二書上據歴代諸史¶
地志旁取左傳水經注釋并通典言郡國事采異聞小¶
説紬次為書　輿地廣記三十八卷政和中歐陽忞撰¶
考摭史&KR0019;及山經地志為三十八篇　政和元年漢州¶
教授陳坤臣進郡國人物志一百五十卷四月十七日¶
詳定九域志何志同言其書包括千載文婉事詳詔蔵¶
秘府宣和三年十一月二十四日乙酉修汴都志(從太/常博)¶
(士范子竒/之言也)詔鄭居中提領修纂子竒及祕書丞李錞編¶
<pb:KR3k0032_WYG_015-43b>¶
類　趙瞻知威州以威茂雜夷獠險甚而難守不若合¶
之而建郡汶川因條著其詳為西山别録一卷熙寧中¶
經畧西南取其書考焉¶
　　　熙寧成都古今集記¶
三十卷熙寧中趙抃再守成都延博識之士參攷衆書¶
述其郡邑山川都城邑郭府寺宫室之詳分百餘門(抃/自)¶
(慶厯至熙寧/凡四入蜀)¶
　　　元豐郡縣志¶
<pb:KR3k0032_WYG_015-44a>¶
元豐三年十月辛酉詳定官制所檢討文字光祿寺丞¶
李德芻上元豐郡縣志三十卷圖三十卷　紹聖四年¶
九月十七日兵部侍郎黄裳言今九域志所載甚略願¶
詔職方取四方郡縣山川民俗物産古跡之類輯為一¶
書補綴遺缺詔祕省錄山海經等送職方檢閱大觀二¶
年四月二日詳定九域圖志强淵明上言續修其書詔¶
四方以事來上(宣和罷書/局不及成)¶
　　　元豐土貢錄¶
<pb:KR3k0032_WYG_015-44b>¶
書目一卷元豐中翰林學士李清臣同樞宻副都承㫖¶
張誠一撰先是清臣詳定朝㑹儀注所承詔稽案圖誌¶
推原物産凡輕重多寡為條次開列上之　治平四年¶
四月壬申神宗出諸州貢物名件自漳州山薑花至同¶
州榅桲凡四十三州七十種手詔曰四方入貢雖云古¶
禮考之禹制未有若兹之繁今一郡嵗有三四而至者¶
自今其悉罷之(景德四年閏五/月詔大抵相似)宋祁撰劒南方物略圖¶
賛一卷¶
<pb:KR3k0032_WYG_015-45a>¶
　　　紹興歴代疆域志¶
十六年九月六日撫州布衣吳澥上宇内辨歴代疆域¶
志各十卷詔免解余嚞進聖域記二十五卷以本朝州¶
縣沿革山川風物及古今守備之處彚書之¶
　　　紹興海道圖¶
二年五月辛酉樞宻院言據探報敵人分屯淮陽軍海¶
州竊慮以輕舟南來震驚江浙緣蘇洋之南海道通快¶
可以徑趨浙江詔兩浙路帥司速遣官相度控扼次第¶
<pb:KR3k0032_WYG_015-45b>¶
圖本聞奏癸未中丞沈與求言海舟自京東入浙必由¶
泰州石港通州料角陳貼通明鎮等處次至平江南北¶
洋次至秀州金山次至明州向頭又聞料角水勢湍險¶
儻於石港料角等處拘收水手優給庸直而存養之以¶
待緩急之用彼亦安能衝突七月甲申呂頤浩言近置¶
沿海制置司最為得䇿然敵舟從大海北來抛洋直至¶
定海此浙東路也自通州入料角放洋至青龍港又沿¶
流至金山村海鹽縣直泊臨安府江岸此浙西路也望¶
<pb:KR3k0032_WYG_015-46a>¶
令仇悆専管淮東浙西别除一員専管浙東福建路從¶
之　建炎元年八月何洋召對獻河防守禦圖言利害¶
五十一事甲申補廸功郎　太平御覽引吳時緣江戌¶
圖　隋志江圖張氏一卷劉氏一卷　禹貢釋文引張¶
須元緣江圖¶
　　　紹興春秋地名譜¶
書目十卷紹興中鄭樵撰凡分類國邑地六山一水六¶
為敘十　釋例地名譜一卷據天下郡國縣邑冠以春¶
<pb:KR3k0032_WYG_015-46b>¶
秋盟㑹地名不知作者　掌禹錫著郡國手鑑一卷¶
　　　淳熙九丘總要¶
三百四十卷先是王日休(新池/州守)上二十卷詔寧國府給¶
札寫之六年七月進八月八日詔遷秩(郡邑廢置地理/逺近人物所聚)¶
(古迹所在物産所宜該載詳備附郡縣以今/名為正舊所名者隨聲韻編次  之卷末)　崇文總¶
目方輿記一百三十卷(徐/鍇)　自翠華南狩輿地之登于¶
職方者東薄明粤南斥瓊崖西盡岷嶓北極淮漢僅當¶
舜十二州之三漢十三部之四晉十九州之七　祖宗¶
<pb:KR3k0032_WYG_015-47a>¶
務廣德不務廣地初開并門匪疚匪棘北棄幽都西捐¶
朔方四夷左袵㒺不咸賴¶
　　　三代地理志¶
崇文目六卷　新集地理志九卷¶
　　　禹貢疆理廣記¶
易祓編六卷(為之/説)¶
　　　春秋二十國年表¶
中興書目左氏春秋二十國年表一卷紹興中環中撰¶
<pb:KR3k0032_WYG_015-47b>¶
由周魯而下二十國又春秋列國臣子表十卷(春秋/類)¶
　　　州名急就章¶
歐陽修(闕/)¶
　¶
禹貢甸侯綏服謂之中國要荒謂之夷蠻中國之地方¶
廣不過三千里聖人務廣德不務廣地　際天接地咸¶
盡賔服　鄒衍所不議方朔所難紬　鳥䇿篆素玉諜¶
石記　東枕蟠木南控丹穴西瞰大䝉北薄祝栗　西¶
<pb:KR3k0032_WYG_015-48a>¶
厭月&KR1208;東震日域　扶桑戴斗之區度索尋撞之國¶
上仁所不化茂德所不綏　南踰銅柱西亘金河北彌¶
狼望東越鯷波　鄒衍環海之談倚相九丘之要　分¶
道而錄竊慕魏泰之坤元三載而成頗愧野王之輿地¶
　作九州箴揜神禹底平之迹表萬里道過開元全盛¶
之時　皆聚此書如指諸掌必才兼倚相九丘風土以¶
周知非學至揚雄諸國方言之孰正　咨耆訪耋搜籍¶
索圖　王母之國孺亥之筭　地理之最莫功於圖書¶
<pb:KR3k0032_WYG_015-48b>¶
周官職方氏掌天下之圖周知利害沛公入闗蕭何收¶
秦圖籍具知阸塞光武與鄧禹論天下郡國亦披輿地¶
圖乃克見不出戸庭而九州萬里在吾目中如䇿馬并¶
轡振衣絜領　自始基之艱奄有之漸功名纎悉俾一¶
過前而輒不忘于心蓋神禹氏别九州而為書有典則¶
以貽子孫者也　方春秋時大皥之後猶有任宿須句¶
顓臾四國存而少皥之祀莒郯實司之至於戰國獨任¶
僅見於孟子之書　管子凡天下名山五千二百七十¶
<pb:KR3k0032_WYG_015-49a>¶
出銅之山四百六十七出鐵之山三千六百有九　河¶
圖括地象曰八極之廣東西二億三萬三千里南北二¶
億三萬一千五百里夏禹所治四海内地東西二萬八¶
千里南北二萬六千里　尸子曰天左舒而起牽牛地¶
右闢而起畢昴　三禮義宗天有十二次日月所經地¶
有十二分王侯所國¶
　¶
　¶
<pb:KR3k0032_WYG_015-49b>¶
　¶
　¶
　¶
　¶
　¶
　¶
　¶
　玉海卷十五¶
