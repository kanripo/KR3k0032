# -*- mode: mandoku-view -*-
#+TITLE: 玉海
#+DATE: 2019-03-29 20:25:13.744680
#+PROPERTY: ID KR3k0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 180
<pb:KR3k0032_WYG_180-1a>¶
¶
卷一百七十九¶
欽定四庫全書¶
　玉海卷一百七十九¶
　　　　　　　　　　　　宋　王應麟　撰¶
　食貨¶
貢賦¶
¶
　賦出於田自上稅下貢出於土從下獻上¶
¶
堯制賦¶
¶
詩甫田正義禹貢云五百里甸服云云注云甸服者堯¶
制賦其田使入穀禹弼其外百里者賦入總謂入刈禾¶
<pb:KR3k0032_WYG_180-1b>¶
也二百里銍斷去藁也三百里秸又去穎也四百里入¶
粟五百里入米者逺彌輕也甸服之制本自納總禹為¶
之差使百里者從之耳　六韜帝堯王天下其自奉甚¶
薄其賦役甚寡¶
¶
禹九州貢法　九州賦法　田賦(見郡國)　夏¶
¶
¶
貢¶
¶
書禹别九州任土作貢(注禹制九州貢法此堯時事而在夏書之首禹之王以是功)¶
<pb:KR3k0032_WYG_180-2a>¶
冀州既載(注堯所都也先施貢賦役載於書疏此州帝都先賦後田殊於餘州不言貢篚差於餘州)¶
厥賦惟上上錯(疏上上第一也交錯間雜之義鄭𤣥云此州入穀不貢)濟河惟兖¶
州厥貢漆絲厥篚織文(注地宜漆林又宜蠶織文錦綺之屬疏檿絲中琴瑟之絃織貝)¶
(織如貝文漢世陳留襄邑縣置服官是兖州綾錦美也)海岱惟青州厥貢鹽絺海¶
物惟錯岱畎絲枲鈆松怪石厥篚檿絲海岱及淮惟徐¶
州厥貢惟土五色羽畎夏翟嶧陽孤桐泗濵浮磬淮夷¶
蠙珠暨魚厥篚𤣥纎縞淮海惟&KR0045;州厥貢惟金三品(注金)¶
(銀銅也)瑶琨篠簜齒革羽毛惟木厥篚織貝厥包橘柚錫¶
貢(注錫命乃貢言不常)荆及衡陽惟荆州厥貢羽毛齒革惟金三¶
<pb:KR3k0032_WYG_180-2b>¶
品杶榦栝柏礪砥砮丹惟箘簵楛三邦厎貢厥名包匭¶
菁茅(注齊責楚包茅不入)厥篚𤣥纁璣組九江納錫大龜(注龜不常用錫)¶
(命乃納之)荆河惟豫州厥貢漆枲絺紵厥篚纎纊錫貢磬錯¶
華陽黑水惟梁州厥貢璆鐵銀鏤砮磬熊羆狐狸織皮¶
黑水西河惟雍州厥貢惟球琳琅玕(梁雍有貢無篚以其地不宜也四州)¶
(雜賦冀上上錯&KR0045;下上錯豫錯上中梁下中三錯惟出正賦而無雜賦者五州兖青徐荆雍)厎慎財¶
賦咸則三壤成賦中邦(注上中下田也凖則其田以定中國之賦法王氏曰土賦有及)¶
<pb:KR3k0032_WYG_180-3a>¶
(於四夷田賦止於中邦而已)五百里甸服百里賦納總(禾藁)二百里納¶
銍(禾穗)三百里納秸服(藁)四百里粟五百里米(注自總至米皆公田)¶
(之稅近粗而逺精近者易致逺者難致故也畿内不封建故田賦入天子甫田箋上古稅法近者納總逺者納)¶
(粟米正義其稅皆當什一但所納有精麄逺輕而近重)正義曰貢賦之法其來乆¶
矣治水之後更復改新非禹始為貢也此所貢與周禮¶
太宰九貢不殊其賦與周禮九賦全異不言作賦而言¶
作貢取下供上之義(或曰貢者夏后氏田賦之總名)又曰賦謂稅穀以¶
供天子因九州差為九等稅俱什一而為九等者人功¶
有强弱收穫有多少傳以荆州田第八賦第三為人功¶
<pb:KR3k0032_WYG_180-3b>¶
脩雍州田第一賦第六為人功少鄭𤣥云貢者百工之¶
府受而藏之其實於篚者入於女功故以貢篚别之篚¶
之所盛皆供衣服之用貢者以所出之穀市其土地所¶
生異物獻其所有謂之厥貢亦有不用賦物直隨地所¶
有採取以為貢者又曰五服堯之舊制洪水平之後禹¶
為節文使賦役有常甸服去京師最近賦稅尤多毎於¶
百里即為一節侯服稍逺近者供役二百里内各為一¶
<pb:KR3k0032_WYG_180-4a>¶
節三百里外共為一節綏要荒三服去京師益逺毎服分¶
為二内三百里為一節外二百里為一節甸服入榖故首¶
言賦税侯服以外貢不入糓　孟子夏后氏五十而貢殷人¶
七十而助周人百畝而徹其實皆什一也徹徹也助藉也¶
(注民耕五十畝貢上五畝耕七十畝以七畝助公家百畝徹取十畝為賦)詩正義史𫝊説助貢之法唯孟子　¶
　為明(王制公田注引孟子)龍子曰治地莫善於助莫不善於貢貢者¶
校數歳之中以為常(禹九州之賦雖曰較數歳之中以為常然歳有豐凶又使之錯出他等之)¶
(賦則凶年必無取盈之理孟子所謂不善者特救戰國之失耳禹法實不然也)　史記自虞夏¶
時貢賦備矣　詩正義禹貢九州之賦法凡有九等漢食¶
<pb:KR3k0032_WYG_180-4b>¶
貸志禹定九州制土田各因所生逺近賦入貢棐楙遷有¶
無萬國作乂　隋食貨志禹制九等而康歌興　通典禹¶
任土作貢分田定税十一而賦萬國以康吕　氏曰九州之貢¶
皆服食噐用之物所謂惟正之供　林氏曰八州之貢兖雍¶
至寡荆&KR0045;至多然各因地所宜雖有多寡而無輕重　左¶
傳夏貢金九牧　尚書璇璣鈐禹治九貢¶
　　　　殷周軍賦¶
<pb:KR3k0032_WYG_180-5a>¶
見兵制　左傳韓賦七邑皆成縣也(成縣賦百乗)魯賦八百¶
乗邾賦六百乗天子之老請帥王賦鄭修車賦儆師徒¶
悉索敝賦　公羊注十井為一乗公侯封方百里凡千¶
乗伯四百九十乗子男二百五十乗　論語由也千乗¶
之國可使治其賦也注孔曰兵賦　三禮義宗兵賦義¶
曰鄭注周禮軍旅之數云此先王因農事而定軍令也¶
天子六鄉六遂故有十二軍諸侯三鄉三遂故有六軍¶
次國二鄉二遂故有四軍小國一鄉一遂故有二軍鄉¶
為正軍遂為副倅故云天子六軍諸侯大者三軍次二¶
<pb:KR3k0032_WYG_180-5b>¶
軍小一軍皆據正軍而言不數副倅　周禮疏趙商問¶
校人職云云荅曰司馬法甸有戎馬四匹長轂一乗此¶
為民出軍賦無與於天子國馬之數卿大夫之采地王¶
不特置司馬各自使其家臣為司馬主其地之軍賦(夏官)¶
(疏)禮雜問志云稍縣都鄙地有公邑之民口率出泉於¶
土也邦國都無口率之賦唯有軍賦革車匹馬士徒而¶
已凡出軍之法先六鄉賦不止次出六遂賦猶不止召¶
<pb:KR3k0032_WYG_180-6a>¶
兵於公邑及三等采賦猶不止乃召兵於諸侯大國三¶
軍次國二軍小國一軍此軍等皆出於鄉遂賦猶不止¶
則諸侯有遍境出之法則千乗之賦是也(小司徒)地之所¶
出唯貢而已口率出錢及軍法乃名賦鄭并言賦者以¶
民有地貢即有錢賦及軍賦故兼言賦且禹貢地貢亦¶
名賦(載師疏)　春秋正義案周禮有夫征家征夫征謂出¶
税家征謂出車徒給徭役　小司寇大比登民數登于¶
天府内史司㑹冢宰貳之以制國用注人數定而九賦¶
可知國用乃可制　史通夏書則編於禹貢周書則託¶
<pb:KR3k0032_WYG_180-6b>¶
於王㑹亦有圗形九州之鼎列狀四荒之經¶
¶
周畿内貢法　邦國助法(見田制)　殷助(見上)¶
¶
孟子請野九一而助國中什一使自賦(詳見後)耕者助而不¶
税(使出力助耕公田而不税其私田)　春秋初税畝胡氏曰譏宣公廢¶
助法而用税也　王制古者公田藉而不税注孟子曰¶
殷人七十而助古者謂殷時　甫田正義禾庾當在畿¶
内若畿外則禾取羙物以當邦賦不入榖畿内雖有貢¶
<pb:KR3k0032_WYG_180-7a>¶
法亦校其嵗以為率掌客芻薪倍禾明周法有禾稼之¶
税　説文商人七十而耡耤稅也周禮興耡¶
古者上下相親上之於下則曰駿發爾私終三十里惟¶
恐民食之不給下之於上則曰雨我公田遂及我私惟¶
恐公田之不善故助法行而頌聲作矣¶
¶
周九貢　九賦　九職　九均　九稅　九比¶
¶
　　　　九正　賦貢　九畡經入¶
禮天官大宰八則五曰賦貢以馭其用(注貢九職之功所税)干寳云　¶
(賦上所以求下貢下所以納上)以九職任萬民曰三農生九榖園圃毓¶
<pb:KR3k0032_WYG_180-7b>¶
草木虞衡作山澤之材藪牧養蕃鳥獸百工飭化八材¶
商賈阜通貨賄嬪婦化治絲枲臣妾聚歛疏材閒民無¶
常職轉移執事以九賦歛財賄(注財泉榖也元謂賦口率出泉今之筭泉民或)¶
(謂之賦此其舊名)一邦中(在城郭)二四郊(去國百里)三邦甸(二百里)四家¶
稍(三百里)五邦縣(四百里)六邦都(五百里皆平民)七闗市八山澤九¶
幣餘(皆末作九賦歛於大宰貳於大府小宰執其貳内府外府掌其入司㑹總其㑹計司書叙其財幣職)¶
(内辨其物職嵗攷其數職幣歛其餘)以九貢致邦國之用(九貢參之禹貢可見)一祀¶
<pb:KR3k0032_WYG_180-8a>¶
貢(司農云犧牲包茅之屬即浮磬菁茅)二嬪貢(皮帛類𤣥曰絲枲即絲枲絺紵)三器貢(宗廟)¶
(之器𤣥謂銀鐡石磬丹漆即銀鏤砮丹)四幣貢(繡帛𤣥謂玉馬皮帛即纎縞織皮)五材貢¶
(木材謂杶榦枯栢篠簜)六貨貢(珠貝自然之物𤣥謂金玉龜貝即金玉蠙珠)七服貢(祭服)¶
(𤣥謂絺紵即𤣥纁織纊)八斿貢(羽毛𤣥謂燕好珠璣琅玕即羽毛璣組)九物貢(九州之外)¶
(各以所貴為贄𤣥謂雜物魚鹽橘柚)　小宰掌執邦之九貢九賦九式之¶
貳以均財節邦用八成一曰聽政役以比居(注政賦)　太¶
府掌九貢九賦九功之貳以受其貨賄之入(九功謂九職也)闗¶
市之賦以待王之膳服邦中之賦以待賔客四郊之賦¶
以待稍秣家削之賦以待匪頒邦甸之賦以待工事邦¶
<pb:KR3k0032_WYG_180-8b>¶
縣之賦以待幣帛邦都之賦以待祭祀山澤之賦以待¶
䘮紀幣餘之賦以待賜予凡邦國之貢以待弔用凡萬¶
民之貢以充府庫式貢之餘財以充玩好之用　内府¶
掌受九貢九賦九功之貨賄(䟽地之所出惟貢而已口率出錢及軍法乃名賦民)¶
　有地貢即有錢賦軍賦(九賦任地九職任民皆行於王畿千里之間而王畿之外則隨其地之逺近小大立)¶
(為九等之貢)　司㑹以九貢之法致邦國之財用以九賦之¶
法令田野之財用以九貢之法令民職之財用以九式¶
<pb:KR3k0032_WYG_180-9a>¶
之法均節邦之財用　司書掌邦之九職九正九事(注九)¶
(正謂九賦九貢正稅九事謂九式變言者重其職)凡稅斂掌事者受法　職内¶
掌邦之賦入辨其財用之物而執其總　典絲掌絲入¶
而辨其物(注絲入謂九職之嬪婦所貢之絲)　地官大司徒以土㑹之¶
法辨五地之物生以土宜之法辨十有二土之名物以¶
土均之法辨五物九等制天下之地征以作民職(民九職)¶
以令地貢斂財賦(賦謂九賦及軍賦)乃分地職(九職所宜)制地貢(九職)¶
(所稅)頒職事以為地法而待政令頒職事十有二于邦國¶
都鄙使以登萬民(登之於籍)一曰稼穡二曰樹藝三曰作材¶
<pb:KR3k0032_WYG_180-9b>¶
四曰阜蕃五曰飭材六曰通財七曰化材八曰斂材九¶
曰生材十曰學藝十有一曰世事十有二曰服事(疏八曰斂)¶
(材已上與大宰同大宰有九此唯八轉移執事闕生材已下四事是民之事業學問鄭司農云自稼穡至生材)¶
(即九職以間民解生材後鄭易之)　小司徒稽國中及四郊都鄙之夫¶
家九比之數(注九比冢宰職出九賦之入數)　閭師以時徵其賦(注九賦九)¶
(貢)凡任民任農以耕事貢九穀(任之以貢太宰任之以職)任圃以樹¶
事貢草木任工以飭材事貢器物任商以市事貢貨賄¶
<pb:KR3k0032_WYG_180-10a>¶
任牧以蓄事貢鳥獸任嬪以女事貢布帛任衡以山事¶
貢其物任虞以澤事貢其物(九職以虞衡為一此以為二唯有八者但九職有臣)¶
(妾及閒民於此不言之)凡無職者(即閒民)出夫布(獨言無職者掌其九賦)　載¶
師任地(見上)　縣師以嵗時徵野之賦貢(甸稍縣都䟽郊内賦貢閭師征)¶
　歛郊外賦貢縣(征之遂師旅師斂)　均人均地政(注地征謂地守地職之稅)凶札¶
無力政財賦(九賦也)　遂人以土均平政頒職作事令貢¶
賦　遂師入野職野賦于玉府　里宰斂其財賦　委¶
人斂野之賦　土均均地貢(諸侯之九貢)　角人羽人掌葛¶
斂于山澤之農當邦賦之政令　司稼以年上下出斂¶
<pb:KR3k0032_WYG_180-10b>¶
法　春官大宗伯大均之禮恤衆(注均地政地守地職)　夏官大¶
司馬施貢分職以任邦國(注職謂職稅)以九畿之籍施邦國¶
之政職凡令賦以地與民制之　司勲惟加田無國正¶
(注正稅也禄田亦有給公家之賦貢若今時侯國有司農少府錢穀)　職方氏制其貢各¶
以其所有　懐方氏致方貢致逺物達之以節(注逺物九州之)¶
(外無貢法而至者達貢物以璽節)　秋官大行人邦畿方千里其外方¶
五百里謂之侯服嵗一見其貢祀物甸服二嵗一見其¶
<pb:KR3k0032_WYG_180-11a>¶
貢嬪物男服三嵗一見其貢器物采服四嵗一見其貢¶
服物衛服五嵗一見其貢財物要服六嵗一見其貢貨¶
物　小行人春入貢　注六服所貢(易氏曰因朝而貢則行人之六貢也嵗之常貢則大)¶
(宰之九貢也小行人又有所謂令諸侯春入貢其九貢歟)　掌交掌邦國之通事而¶
結其交好以諭九稅之利(注九稅所稅民九職正義唯臣妾聚歛䟽材者無稅)¶
左傳昭十三年子産曰天子班貢輕重以列列尊貢重¶
周之制也卑而貢重者甸服也(注謂天子畿内共職貢者)楚貢包茅晉歸職　¶
(貢于王)　國語周史伯曰王者居九畡之田收經入以食¶
兆民(注九畡九州之極數也楚語曰天子之田九畡以食兆民王取經入焉以食萬官)　漢婁¶
<pb:KR3k0032_WYG_180-11b>¶
敬傳敬曰周公營雒以四方諸侯納貢職道里均　晉¶
志一夫之土十畝之宅三日之徭九均之賦　揚子七¶
賦之所養注五穀桑麻¶
易氏曰九賦與九職不同鄭氏皆以為民賦且援漢口¶
率出泉之制王制不明不容不辨邦中之賦即載師㕓¶
里場圃葢王城内外之地四郊之賦即載師宅田士田¶
賈田官田牛田賞田牧田盖六鄉百里之内而外距六¶
<pb:KR3k0032_WYG_180-12a>¶
遂之地也邦甸即公邑之田任甸地盖距國中二百里¶
六遂之餘地天子使吏治之也家削即家邑之田任稍¶
地盖距國中三百里大夫所食之采地也邦縣即小都¶
之田任縣地盖距國中四百里卿及王子弟之䟽者所¶
食之采地也邦都即大都之田任畺地盖距國中五百¶
里公及王子弟之親者所食之采地也闗市若與九職¶
商賈同此則如司市所言市之征司闗所言闗門之征¶
也山澤若與九職虞衡同此則如卝人取金錫玉石角¶
人取齒角之類也幣餘如職幣所言斂官府都鄙用邦¶
<pb:KR3k0032_WYG_180-12b>¶
財者之幣振掌事者之餘財也前六者皆任地之賦以¶
其田賦之十一者取於民又於一分之中復以十一十¶
二二十而三輸之於王後三者雖非任地然有司所掌¶
利歸公上故亦謂之賦而繼於任地之後太府一職既¶
有九賦之式又别有邦國及萬民之貢則九賦非任民¶
之賦可知矣¶
¶
周籍田法　周徹　井地大畧¶
¶
<pb:KR3k0032_WYG_180-13a>¶
魯語季康子欲以田賦訪諸仲尼仲尼曰先王制土籍¶
田以力而砥其逺邇(注籍田謂稅也以力謂三十者受田百畝二十者五十畝六十還田)¶
(也)賦里以入而量其有無(里㕓也計財業以為差胡氏曰商賈所居)任力以¶
夫而議其老幼(力謂徭役以夫家為數也)於是乎有鰥寡孤疾有軍¶
旅之出則徵之無則已其嵗收田一井出稯禾秉芻缶¶
米不是過也先王以為足若子季孫欲其法則有周公¶
之籍矣(籍田之法周公所制也)　左傳哀十一年仲尼曰欲行而¶
法則周公之典在　論語學而篇道千乗之國注馬曰¶
司馬法六尺為步步百為畝畝百為夫夫三為屋屋三¶
<pb:KR3k0032_WYG_180-13b>¶
為井井十為通通十為成成出革車一乗千乗之賦其¶
地千成居地方三百一十六里有畸唯公侯之封乃能¶
容之包曰古者井田方里為井十井為乗百里之國適¶
千乗也融依周禮包依王制孟子　顔淵篇有若曰盍¶
徹乎鄭注周法什一而稅謂之徹天下之通法　詩公¶
劉度其隰原徹田為糧箋云什一而稅謂之徹正義孟¶
子言周曰徹徹乃周之稅法公劉夏時諸侯而言徹者¶
<pb:KR3k0032_WYG_180-14a>¶
召公以周之世上論公劉以其俱是什一其名可以相¶
通崧髙徹申伯土田箋云正其井牧定其賦稅　孟子¶
滕文公問為國孟子曰周人百畝而徹徹者徹也詩云¶
雨我公田遂及我私惟助為有公田雖周亦助也使畢¶
戰問井地(古井田之法)孟子曰仁政必自經界始經界不正¶
井地不均穀禄不平經界既正分田制禄可坐而定也¶
請野九一而助國中什一使自賦卿以下必有圭田圭¶
田五十畝餘夫二十五畝方里而井井九百畝其中為¶
公田八家皆私百畝同養公田此其大略也注九一者¶
<pb:KR3k0032_WYG_180-14b>¶
井田以九頃為數而供什一郊野之賦也助殷家稅名¶
周亦用之龍子所謂莫善於助也時諸侯不行助法國¶
中什一者周禮園㕓二十而稅一時行重賦責之什一¶
也孟子欲使野人如助法什一而稅之國中從其本賦¶
二十而稅一以寛之集注曰野郊外都鄙之地也九一¶
而助為公田而行助法也國中郊門之内鄉遂之地也¶
田不井授但為溝洫使什而自賦其一盖用貢法也周¶
<pb:KR3k0032_WYG_180-15a>¶
之所謂徹法者盖如此世禄常制之外又有圭田以厚¶
君子百畝常制之外又有餘夫之田以厚野人公田以¶
為君子之禄而私田野人之所受先公後私以别君子¶
野人之分上言野及國中二法此獨詳於治野者國中¶
貢法當世已行但取之過於什一爾井地之法諸侯皆¶
去其籍此特其大畧而已徹通也均也周制一夫受田¶
百畝而與同溝共井之人通力合作計畝均收大率民¶
得其九公取其一故謂之徹¶
<pb:KR3k0032_WYG_180-15b>¶
周禮稅法¶
¶
載師注周稅輕近而重逺近者多役也䟽異義第五田¶
稅今春秋公羊說十一而稅周禮國中園㕓之賦二十¶
而稅一近郊十而稅一逺郊二十而稅三有軍旅之嵗¶
一井九夫百畮之賦出禾二百四十斛芻秉二百四十¶
六釜米十六斗案公羊十一稅逺近無差漢制收租田¶
有上中下與周禮同義鄭𤣥之聞也周禮制稅法輕近¶
而重逺者近者勞逺者逸故也漢無授田之法與周禮¶
<pb:KR3k0032_WYG_180-16a>¶
同義未之思也又周禮無云出禾芻秉釡米之事若然¶
周禮稅法據王畿公羊稅法據諸侯邦國諸侯邦國無¶
逺近之差者以其國地狹少役賦事暇　左傳注(宣十五年)¶
周法民耕百畝公田十畝借民力而治之稅不過此¶
三禮義宗周禮天子畿内稅民之法有二一曰貢二曰¶
賦貢謂有職任而收其稅賦者計其可任而口率出錢¶
諸侯貢稅雖俱什一而郊内郊外收籍不同　甫田正¶
義食貨志云井方一里是九夫八家共之各受私田百¶
畝公田十畝是為八百八十畝餘二十畝為廬舍其言¶
<pb:KR3k0032_WYG_180-16b>¶
取孟子為說而失其本㫖班固既有此言由是羣儒遂¶
謬何休之注公羊范甯之解榖梁趙岐之注孟子宋均¶
之說樂緯咸以為然皆義異於鄭理不可通何則言井¶
九百畝其中為公田則中央百畝共為公田不得家取¶
十畝也八家皆私百畝則百畝皆屬公矣何得復以二¶
十畝為廬舍也言同養公田是八家共理公事何得家¶
分十畝自治之也為廬舍則家别二畝半亦入私矣則¶
<pb:KR3k0032_WYG_180-17a>¶
家别私有百二畝半何得為八家皆私百畝也此皆諸¶
儒之謬鄭於匠人注云野九夫而稅一此箋云井稅一¶
夫其田百畝嵗取為稅斂之言十千即期限之數參之¶
於司馬之書校之於一成之稅其數正允(箋云嵗取十千於井田之)¶
　法則一成之數也(通十為成成方十里成稅百夫其田萬畝)¶
¶
魯稅畝　田賦¶
¶
春秋宣公十五年秋初稅畝(杜氏注公田之法十取其一今又履其餘畝復十收)¶
(其一故哀公曰二吾猶不足遂以為常故曰初)左氏𫝊初稅畝非禮也穀出不¶
過藉以豐財也(注周法民耕百畝公田十畝借民力而治之稅不過此)榖梁古者¶
<pb:KR3k0032_WYG_180-17b>¶
什一藉而不稅非公之去公田而履畝十取一也(注私得其)¶
(什官稅其一故曰什一)公羊譏始履畝而稅也古者什一而藉什¶
一者天下之中正什一行而頌聲作矣　哀公十二年¶
春用田賦左傳注别其田及家財各為一賦公羊注田¶
賦若今漢家斂民錢以田為率禮稅民公田不過什一¶
軍賦十井不過一乗胡氏𫝊田以出粟為主而足食賦¶
以出軍為主而足兵今用田賦軍旅之征非矣(家語季氏以一)¶
<pb:KR3k0032_WYG_180-18a>¶
　井田出賦法(畝本籍而為稅井本稅而為賦丘本賦而為甲皆自四而増)　左氏𫝊昭公¶
四年九月鄭子産作丘賦注丘十六井當出馬一匹牛¶
三頭今子産則賦其田如魯之田賦(服䖍以為子産作丘賦賦此一丘之)¶
(田使之出一馬三牛復古法耳)　哀二年初周人與范氏田公孫尨稅¶
焉十一年夏陳轅頗為司徒賦封田(注封内之田悉賦稅之)　王制¶
千里之内曰甸千里之外曰采注甸謂服治田出榖稅¶
曰采九州之地内取其美物以當榖稅也又䟽曰鄭荅¶
臨碩云王畿方千里者凡九百萬夫之地三分去一定¶
受田者三百萬夫出都家之田以其餘地之稅禄無田¶
<pb:KR3k0032_WYG_180-18b>¶
者　管子桓公踐位十九年弛闗市之征五十而¶
取一賦禄以粟案田而稅二嵗而稅一上年什取¶
三中年什取二下年什取一嵗飢不稅嵗飢弛而¶
稅　史記年表秦孝公十四年初為賦　秦有口¶
賦¶
¶
漢筭賦¶
¶
紀髙帝四年八月初為筭賦(注如淳曰漢儀注民年十五以上至五十六出賦錢)¶
<pb:KR3k0032_WYG_180-19a>¶
(人百二十為一筭治庫兵車馬二年五月注如淳曰律年二十三𫝊之疇官)　惠帝六年冬¶
十月令女子年十五以上至三十不嫁五筭(注應邵曰漢律人出)¶
(一筭筭百二十錢唯賈人與奴婢倍筭令使五筭罪謫之也)賈捐之𫝊孝文偃武¶
行文民賦四十丁男三年一事(注如淳曰常賦嵗百二十&KR0010;一事時天下民多)¶
(故出賦四十三嵗一事)　賈山𫝊禮髙年九十者一子不事八十¶
者二筭不事　景紀二年冬十二月令天下男子年二¶
十始傅(注舊法二十三)後二年五月詔今訾筭十以上廼得官¶
朕甚愍之(注服䖍曰訾萬錢筭百二十七也應劭曰十筭十萬也賈人有財不得為吏亷士無訾不)¶
(得官故減訾四筭)訾筭四得官　武紀建元元年春二月赦天¶
<pb:KR3k0032_WYG_180-19b>¶
下年八十復二筭九十復甲卒(注張晏曰二筭復二口之筭復甲卒不豫革車)¶
(之賦)　鹽鐵論御史曰今陛下寛力役之政二十三始賦¶
五十六而免　賈捐之𫝊孝武時民賦數百　宣紀地¶
節三年十月詔流民還歸者且勿筭事(注師古曰不出筭賦及給徭役)¶
甘露二年正月詔減民筭三十(一筭减錢三十)　成紀建始二¶
年正月辛巳詔減天下賦錢筭四十(注孟康曰本筭百二十今減四十為)¶
(八十)　周禮注寛疾若今癃不可事不筭卒可事者半之¶
<pb:KR3k0032_WYG_180-20a>¶
也(大司徒注)老者謂若今八十九十復羡卒也(鄉大夫注)賦口率¶
出泉也今之筭泉民或謂之賦此其舊名與闗市山澤¶
謂占㑹百物幣餘謂占賣國中斥幣皆未作當增賦者¶
若今賈人倍筭矣(大宰注)　晁錯𫝊秦之發卒也死事之¶
後不得一筭之復　食貨志錯論貴粟曰令民有車騎¶
馬一匹者復卒三人(如淳曰復三卒之筭錢也或曰除三夫不作甲卒也師古曰當為卒)¶
(者免其三人不為卒者復其錢)車騎天下武備故為復卒　西域𫝊征¶
和中詔曰前有司奏欲益民賦口三十助邉用(師古曰毎口轉)¶
(增三十錢也)是重困老弱孤獨也當今務在禁苛暴止擅賦¶
<pb:KR3k0032_WYG_180-20b>¶
　文選王元長䇿秀才文充都内之金注桓子新論曰¶
漢宣已來百姓賦錢一嵗餘二十萬藏於都内　紀武¶
帝元光六年冬初筭商車元狩四年冬初筭緡錢¶
(千錢出筭二十)元封元年登封詔四縣無出今年筭(自博至梁父)¶
昭帝元鳯二年六月令三輔太常郡得以菽粟當賦¶
後紀章帝元和元年二月甲戌募人耕公田與田器勿¶
收租五嵗除筭三年二年正月乙酉詔曰令云人有産¶
<pb:KR3k0032_WYG_180-21a>¶
子復勿筭三嵗今復其夫勿筭一嵗(髙帝七年春民産子復勿事五&KR0010;)¶
(光武建武中民有産子者復以三年之筭)　後漢書論漢法常以八月筭民¶
(漢儀注曰八月初為筭賦)¶
¶
漢田租¶
¶
帝紀髙帝元年四月留蕭何收巴蜀租給軍糧食二年¶
二月癸未蜀漢民給軍事勞苦復勿租稅二嵗(復者除其賦役)¶
(也)十一年冬諸縣堅守者復租三嵗　惠帝髙十二年¶
即位五月丙寅減田租復十五稅一(鄧展曰漢家初十五稅一中間廢今)¶
(復之)　文帝二年九月詔賜天下民今年田租之半三年¶
<pb:KR3k0032_WYG_180-21b>¶
復晉陽中都民三嵗租十二年三月詔賜農民今年租¶
稅之半十三年六月詔曰農厪身從事而有租稅之賦¶
本末無以異其除田之租稅(李竒曰官農與賈俱出租無異故除田租)　景¶
帝元年五月令田半租　武帝元封元年除四縣民田¶
租四年賜汾隂等三縣無出今年租賦五年四月赦天¶
下所幸縣無出今年租賦　昭帝始元二年詔毋令民¶
出今嵗田租　宣帝本始五年五月鳯皇集赦天下租¶
<pb:KR3k0032_WYG_180-22a>¶
稅勿收四年四月壬寅地震勿收租賦大赦神爵元年¶
詔所過無出今年田租甘露三年二月詔毋出今年租¶
　元帝初元元年夏四月詔曰闗東今年榖不登毋出¶
田租　成帝建始元年十二月郡國被災什四以上毋¶
收田租　食貨志髙祖約法省禁輕田租十五而稅一¶
量吏禄度官用以賦於民文帝時晁錯說上曰使天下¶
人入粟於邉以受爵免罪邉食足支五嵗可令入粟郡¶
縣足支一嵗以上可時赦勿收農民租上從其言廼下¶
詔賜民十二年租稅之半明年遂除田之租稅後十三¶
<pb:KR3k0032_WYG_180-22b>¶
年孝景二年令民半出田租三十而稅一武帝時董仲¶
舒說曰秦除井田田租口賦鹽鐡之利二十倍於古或¶
耕豪民之田見稅十五漢興循而未改宜限民名田¶
溝洫志元鼎六年上曰今内史稻田租挈重不與郡同¶
其議減注租挈收田租之約令也　列𫝊貢禹上書以¶
為今農夫已奉榖租又出槀稅鄉部私求不可勝供宜¶
除其租銖之律(師古曰租稅之法皆依田畝不得雜計百物之銖兩)　兒寛為左¶
<pb:KR3k0032_WYG_180-23a>¶
内史以負租課殿當免民輸租繦屬課更以最　何武¶
弟顯家有市籍租常不入縣數負其課　後紀光武建¶
武六年十二月癸巳詔曰頃者師旅未解用度不足故¶
行什一之稅今軍士屯田糧儲差積其令郡國以見田¶
租三十稅一如舊制二十二年令南陽勿收今年田租¶
中元元年四月己夘改元勿出今年田租二年九月赦¶
隴西勿收今年租調　明帝永平五年十月常山三老¶
言於帝曰上生於元氏願蒙優復其復元氏田租更賦¶
六嵗　章帝元和二年二月丙子復博奉髙嬴無出今¶
<pb:KR3k0032_WYG_180-23b>¶
年田租芻槀　和帝永平元年三月庚寅復流民田租¶
　安帝元初元年十月乙夘詔除三輔三嵗田租更賦¶
口筭　順帝永建元年十月甲辰令人半輸今年田租¶
　永平四年六年九年十二年十四年十六年元初元¶
年延光元年三年永建元年三年六年永和三年延熹¶
八年已上並勿收田租芻槀　禮司稼以年之上下出¶
斂灋注若今十傷二三實除減半¶
<pb:KR3k0032_WYG_180-24a>¶
史記年表秦簡公七年初稅禾(秦作阿房收大半之賦)¶
¶
漢獻賦¶
¶
帝紀髙帝十一年二月詔曰欲省賦甚今獻未有程吏¶
或多賦以為獻而諸侯王尤多民疾之令諸侯王通侯¶
常以十月朝獻及郡各以其口數率人嵗六十三錢以¶
給獻費　文帝元年六月令郡國無來獻施惠天下諸¶
侯四夷逺近歡洽後六年夏四月令諸侯無入貢　景¶
帝後二年四月詔不受獻減大官省繇賦　後紀安帝¶
永初五年二月丁夘詔省減郡國貢獻　順帝永建四¶
<pb:KR3k0032_WYG_180-24b>¶
年五月桂陽獻大珠封以還之　隋志漢之常科土貢¶
方物¶
¶
漢軍賦(即筭賦)¶
¶
惠紀髙二十年五月丙寅即位令吏六百石以上及故¶
吏嘗佩將軍都尉印將兵及佩二千石官印者家唯給¶
軍賦他無有所與　食貨志殷周之盛云云有賦有稅¶
稅謂公田什一及工商衡虞之入賦共車馬兵甲士徒¶
<pb:KR3k0032_WYG_180-25a>¶
之役(秦頭會箕斂以供軍費)¶
¶
漢口賦¶
¶
帝紀昭帝元鳯二年六月詔曰朕閔百姓未贍頗省乗¶
輿馬及苑馬以補邊三輔傳馬其令郡國毋斂今年馬¶
口錢(租及六畜)三輔太常郡得以菽粟當賦四年春正月丁¶
亥帝加元服毋收四年五年口賦(儀注民年七&KR0010;至十四出口賦者錢人二)¶
(十三二十錢以食天子其三錢者武帝加口錢以補車騎馬)元鳯元年春二月詔減¶
口賦錢有司奏請減什三上許之　宣帝五鳯三年三¶
月詔減天下口錢　貢禹𫝊禹以為古民無賦筭口錢¶
<pb:KR3k0032_WYG_180-25b>¶
起武帝征伐四夷重賦於民産子三嵗則出口錢故民¶
重困至於生子輒殺甚可悲痛宜令兒七嵗去齒乃出¶
口錢年二十乃筭天子下其議令民産子七嵗乃出口¶
錢自此始　後紀光武建武二十二年九月詔曰其口¶
賦逋稅勿收責　明帝永平九年春三月辛丑詔郡國¶
死罪囚減罪與妻子詣五原朔方又復其口筭　安帝¶
永初四年正月辛夘詔三輔人庻流冗除三年逋租過¶
<pb:KR3k0032_WYG_180-26a>¶
更口筭芻槀元初元年十月乙夘詔除三輔三嵗田租¶
更賦口筭六年四月㑹稽除田租口賦建光元年十一¶
月地震被災甚者勿收口賦　順帝永建三年正月乙¶
未詔勿收漢陽田租口賦陽嘉元年三月禀冀州貧民¶
勿收更租口賦永和三年春地震除今年田租尤甚者¶
勿收口賦　食貨志董仲舒曰秦田租口賦鹽鐡之利¶
二十倍於古　鹽鐵論文學曰今田雖三十而頃畝出¶
稅加以口賦更繇之役率一人之作中分其功農夫悉¶
其所得或假貸而益之¶
<pb:KR3k0032_WYG_180-26b>¶
¶
漢更賦　繇賦¶
¶
帝紀文帝二年十一月詔省繇費以便民　景帝後二¶
年四月詔省繇賦　昭帝元鳯四年正月丁亥帝加元¶
服三年以前逋更賦未入者皆勿收注如淳曰更有三¶
品有卒更有踐更有過更古者正卒無常人皆當迭為¶
之一月一更是謂卒更也貧者欲得顧更錢次直者出¶
錢顧之月二千是謂踐更也天下人皆直戍邊三日亦¶
<pb:KR3k0032_WYG_180-27a>¶
名為更律所謂繇戍也雖丞相子亦在戍邊之調不可¶
人人自行三日戍又行者當自戍三日不可往便還因¶
更住一嵗一更諸不行者出錢三百入官官以給戍者¶
是為過更也律說卒踐更者居也居更縣中五月乃更¶
也後從尉律卒踐更一月休十一月也食貨志曰(董仲舒云)¶
月為更卒已復為正一嵗屯戍一嵗力役三十倍於古¶
此漢初因秦法而行之也(董仲舒曰漢興循而未改謂卒嵗嵗一月正卒二嵗大畧)¶
　與秦相似(正謂二十三&KR0010;後應為衛士材官者)後遂改易有謫乃戍邊一嵗¶
耳逋未出更錢者也師古曰更卒謂給郡縣一月而更¶
<pb:KR3k0032_WYG_180-27b>¶
正卒謂給中都官者　元平元年二月詔減外繇霍光¶
知時務之要輕繇薄賦與民休息　宣帝五鳯四年正¶
月以邊塞亡冦減戍卒什二　元帝永光三年冬用度¶
不足民多復除無以給中外繇役　百官表爵四不更¶
(言不豫更卒之事也)十二左更十三中更十四右更(言主領更卒部其役使也)¶
　溝洫志河平元年卒治河者為著外繇六月(注以卒治河有)¶
(勞雖執役日近皆得比繇戍六月也著著簿籍也)後二嵗治河卒非受平賈者¶
<pb:KR3k0032_WYG_180-28a>¶
為著外繇六月(注律說平賈一月得錢二千)　王子侯表祚陽侯劉¶
仁坐擅興繇賦削爵　功臣表東茅侯劉到坐事國人¶
過員免(文十六年)信武侯靳亭祝阿侯髙成文後三年坐事¶
國人過律免　列𫝊賈誼上䟽淮南地逺者或數千里¶
吏民繇役往來長安者自悉而補中道衣敝錢用諸費¶
稱此　晁錯言今逺方之卒守塞一嵗而更　賈山言¶
周用民力不過嵗三日什一而籍陛下減外徭衛卒¶
霍去病率師征匈奴渾邪王降減隴西北地上郡戍卒¶
之半以寛天下繇役(史記文十二年除戍卒令)　吳王濞其居國以¶
<pb:KR3k0032_WYG_180-28b>¶
銅鹽故百姓無賦卒踐更輒予平賈注師古曰謂庸直¶
也服䖍曰當為更卒出錢三百謂過更自行為卒謂踐¶
更晉灼曰謂借人自代為卒者官為出錢顧其時庸師¶
古曰晉說是　卜式賜外繇四百人(蘓林曰外繇謂戍邊也一人出三百)¶
(錢謂之過更式&KR0010;得十二萬錢也)　段㑹宗為西域都䕶西域敬其威¶
信三嵗更盡還(如淳曰邊吏三&KR0010;一更下言終更是也)　魏相河南卒戍¶
中都官者二三千人(師古曰若今衛士上畨分守諸司)　葢寛饒衛卒¶
<pb:KR3k0032_WYG_180-29a>¶
數千人願復留共更一年身為司𨽻子常步行自戍北¶
邊(不取代)翟方進綏和二年賜冊曰君聴羣下言用度不¶
足奏請一切增賦稅城郭堧及田園過更筭馬牛羊¶
谷永止諸繕治宫室闕更減賦盡休力役(注更卒也)　文翁¶
為蜀郡守修起學官招下縣子弟為學宫子弟為除更¶
繇(循吏)　郭解隂請尉史曰是人吾所重至踐更而脱之¶
每至直更數過吏弗求(游俠)王莽傳漢氏減輕田租三十¶
而稅一常有更賦罷癃咸出　貨殖𫝊農工商賈率嵗¶
萬息二千百萬之家即二十萬而更繇租賦出其中¶
<pb:KR3k0032_WYG_180-29b>¶
　史大事記髙后五年初令戍卒嵗更(詩曰昔我往矣楊栁依依今我)¶
(來思雨雪霏霏則周初之戍期一年半而更也齊戍葵丘𤓰時而往及𤓰而代則春秋時之戍期一年而更也)¶
　補兵志更卒非正卒也人直一月猶踐履而去若顧¶
人為之當隨其月緩急貴賤為之直謂之平賈漢錢重¶
不得定為二千也若不直而入錢於官是為更賦其畨¶
上尉主之其不役而收其直謂之更賦更卒給郡國嵗¶
一月不役者官收其庸其輕重未詳唐法嵗役二旬不¶
<pb:KR3k0032_WYG_180-30a>¶
役者收其庸日絹三尺過更言三日之戍過之即更猶¶
更率一月名踐更也非謂出錢入官乃名過更　索隠¶
案姚氏云古者更卒不過一月踐更五月而休又顔云¶
五當為三一嵗之中三月居更三日戍邊總九十三日¶
此所謂一嵗力役三十倍於古　鹽鐵論賢良曰古者¶
天子封畿千里繇役五百里無踰時之役　後紀光武¶
建武五年十二月詔復濟陽三年徭役(二十一年十二月壬寅復六嵗)¶
(三十年又復)六年正月章陵世世復徭役比豐沛十三年文¶
書調役務從簡寡　明帝中元二年九月羌㓂隴西發¶
<pb:KR3k0032_WYG_180-30b>¶
天水三千人復是嵗更賦(顧更之錢)永平五年冬十月復元¶
氏田租更賦六嵗　和帝永元六年三月庚寅詔流民¶
還歸者復一嵗田租更賦　安帝永初四年正月辛夘¶
詔三輔除三年逋租過更　順帝永建五年四月辛巳¶
詔郡國貧人勿收今年過更永和四年八月癸丑以太¶
原旱民流遣光禄大夫案行禀貸除更賦　虞詡𫝊永¶
平章和中州縣以走卒錢給貸貧人(走卒伍伯之類)令出資錢¶
<pb:KR3k0032_WYG_180-31a>¶
不役其身　仲長統𫝊昌言曰可為法制畫一定科租¶
稅十一更賦如舊　板楯蠻夷𫝊程包對曰長吏鄉亭¶
更賦至重¶
¶
漢海租　蠻夷租賦¶
¶
食貨志五鳯中耿夀昌白增海租三倍蕭望之奏御史¶
屬徐宫家在東莱言往年加海租魚不出武帝時縣官¶
嘗自漁魚不出復予民魚乃出　平紀元始元年置少¶
府海丞(師古曰主海稅)　馮唐𫝊魏尚守雲中軍市租以給士¶
卒　髙五王𫝊主父偃曰齊臨菑十萬户市租千金¶
<pb:KR3k0032_WYG_180-31b>¶
後漢𫝊秦置黔中郡漢改武陵嵗令大人輸布一匹小¶
口二丈是為賨布順帝永和元年武陵太守上書以蠻¶
夷率服可比漢人增租賦尚書令虞詡奏增之必怨叛¶
帝不從其冬蠻争貢布非舊約遂叛秦惠王并巴中君¶
長嵗出賦二千一十六錢三嵗一出義賦千八百錢民¶
户出幏布八丈二尺鷄羽三十鍭漢興南郡守靳彊請¶
依秦故事秦昭王復板楯夷人頃田不租十妻不筭殺¶
<pb:KR3k0032_WYG_180-32a>¶
人以倓錢贖髙祖發夷人定三秦復渠帥七姓不輸租¶
賦餘户嵗入賨錢口四十永平中鄭純與哀牢夷人約¶
邑豪嵗輸布貫頭衣二領鹽一斛為常賦　禹貢蠻夷¶
言貢而不言賦盖荒服之地則異三壤什一之法所不¶
及¶
¶
晉户調式¶
¶
通典晉武帝平吳之後制户調之式丁男之户嵗輸絹¶
三匹綿三斤女及次丁男為户者半輸其邊郡或三分¶
之二逺者三分之一夷人輸賨布户一匹逺者一丈不¶
<pb:KR3k0032_WYG_180-32b>¶
課田者輸義米戸三斛逺者五斗極逺者輸筭錢二十¶
八文成帝咸和五年始度百姓田取十分之一率畝稅¶
米三升哀帝減田租畝收二升孝武太元二年除度田¶
收租之制公王以下口稅三斛八年又增稅米口五石¶
(志同)¶
¶
隋減賦役¶
¶
食貨志隋初依周制役丁為十二畨開皇三年減十二¶
<pb:KR3k0032_WYG_180-33a>¶
畨每嵗為三十日役減調絹一匹為二丈初蘓威父綽¶
在西魏世以國用不足為稅法頗重歎曰今所為如張¶
弓後之君子誰能弛乎威為納言奏減賦役從之¶
¶
唐賦役法¶
¶
紀武徳二年二月十四日乙酉初定租庸調法　㑹要¶
武徳六年三月令毎嵗一造帳三年一造籍七年三月¶
二十九日始定均田賦稅寳厯二年正月戸部侍郎崔¶
元畧奏凖賦役令云云　六典唐賦役之制有四一曰¶
租二曰調三曰役四曰雜徭(注開元二十三年以天下無事敕減諸司色役一十)¶
<pb:KR3k0032_WYG_180-33b>¶
(二萬二百九十四)嶺南諸州則稅米上戸一石二斗次戸八斗¶
下戸六斗若夷獠之戸皆從半輸蕃胡内附者上戸丁¶
稅錢十文次户五文下戸免附經二年者上戸丁輸羊¶
二口次户一口下户三户共一口　食貨志唐授人以¶
口分世業取之以租庸調之法凡授田丁嵗輸粟二斛¶
稻三斛謂之租(陸宣公奏議云丁男一人受田百畝嵗納租粟二石)丁隨鄉所出¶
嵗輸絹二匹綾絁二丈布加五之一綿三兩麻三斤非¶
<pb:KR3k0032_WYG_180-34a>¶
蠶鄉則輸銀十四兩謂之調(陸云毎丁各隨鄉土所出嵗輸綾若絁共二丈綿三)¶
(兩其無蠶則輸布二丈五尺麻三斤)用人力嵗二十日閏加二日不役者¶
日為絹三尺謂之庸有事而加役二十五日免調(六典云旬)¶
　有五日免調(會要租二石絹一丈綿三兩有事加役旬有五日者免調)三十日者租調皆¶
免通正役不過五十日凡里有手實嵗終具民之年與¶
地闊狹為鄉帳鄉成於縣縣成於州州成於户部又有¶
計帳具來嵗課役以報度支國有所須先奏而斂水旱¶
霜蝗耗十四者免租桑麻盡者免調田耗十六者免租¶
調耗十七者諸役皆免凡新附之户春以三月免役夏¶
<pb:KR3k0032_WYG_180-34b>¶
以六月免課秋以九月課役皆免配租以斂穫早晚險¶
易逺近為差庸調輸以八月發以九月同時輸者先逺¶
民皆自槩量州府嵗市土所出為貢其價視絹之上下¶
無過五十匹異物非有詔不獻有加配以代租賦𤣥宗¶
初立蠲徭役者給蠲符以流外及九品京官為蠲使嵗¶
再遣之開元八年(正月二十日)頒租庸調法于天下好不過¶
精惡不至濫闊者一尺八寸長者四丈開元十六年(會要)¶
<pb:KR3k0032_WYG_180-35a>¶
(十八年十一日)詔每三嵗以九等定籍而庸調折租所取華好¶
先是揚州租調以錢嶺南以米安南以絲益州以羅紬¶
綾絹供春綵因詔江南亦以布代租中書令李林甫為¶
長行㫖以授朝集使(二十四年户部修長行㫖條五卷以租庸丁防和糴春綵稅草無定)¶
(法也)凡庸調租皆任土所宜州縣長官涖定麤良二十五¶
年以江淮輸運有河洛之艱而闗中蠶桑少菽粟賤令¶
庸調皆以米凶年樂輸布絹亦從之河南北不通運州¶
租皆為絹代闗中庸天寳五載詔貧者毎鄉免三十丁¶
租庸天下嵗入租錢二百餘萬緡粟千九百八十餘萬¶
<pb:KR3k0032_WYG_180-35b>¶
斛調絹七百四十萬匹綿百八十餘萬屯布千三十五¶
萬餘端肅宗初第五琦請於江淮置租庸使(韋倫為荆襄道租庸)¶
(使收租庸二百萬緡)吳鹽蜀麻銅冶皆有稅廣徳元年詔戸三丁¶
免一丁凡畝稅二升大厯元年天下苗一畝稅錢十五¶
號青苗錢又地頭錢毎畝二十上都秋稅分二等五年¶
始定法夏上田畝稅六升秋上田畝稅五升青苗錢畝¶
加倍陸贄䟽云國家賦役之法曰租曰調曰庸其取法¶
<pb:KR3k0032_WYG_180-36a>¶
逺其斂財均其域人固有田則有租有家則有調有身¶
則有庸天下為家法制均一雖轉徙莫容其姦故人無¶
揺心天寳之季海内波蕩版圖隳於避地賦法壊於奉¶
軍賦役舊法行之百年人以為便兵興供億不常誅求¶
隳制此時弊非法弊也(非力所出則不征非土所有則不貢)¶
¶
唐十道貢賦¶
¶
六典戸部郎中凡天下十道任土所出而為貢賦之差¶
　志云掌户口土田賦役貢獻(舊額貢獻多非土物開元二十五年敕令中書門下對朝集使隨便條革以為)¶
　定凖(闗輔寡蠶詔納米粟其河南河北非通漕州皆調絹)大府卿絹分為八等布分為九等　貞元元年　¶
<pb:KR3k0032_WYG_180-36b>¶
(十二月户部奏貢物至者州府一百五十六)　地理志太宗因山川形便分¶
天下為十道一曰闗内道厥賦絹綿布麻厥貢毛羽革¶
角布席弓刀二曰河南道厥賦絹絁綿布厥貢絲布葛¶
席埏埴盎缶三曰河東道厥賦布襺厥貢布席豹尾熊¶
皮鵰羽(六典有墨蠟石英麝參)四曰河北道厥賦絲絹厥貢羅綾¶
紬紗鳯翮葦席五曰山南道厥賦絹布綿紬厥貢金絲¶
紵漆(六典有鐵麝縠綾)六曰隴右道厥賦布麻厥貢金屑礪石¶
<pb:KR3k0032_WYG_180-37a>¶
鳥獸革角七曰淮南道厥賦絹絁綿布厥貢絲布紵葛¶
(六典&KR0045;州貢青銅鏡)八曰江南道厥賦麻紵厥貢金銀紗綾蕉葛¶
綿綀鮫革藤紙丹沙九曰劒南道厥賦絹綿葛紵厥貢¶
金布絲葛羅綾綿紬羚角犛尾十曰嶺南道厥賦蕉紵¶
落麻厥貢金銀孔翠犀象綵藤竹布　百官志度支掌¶
天下租賦物産豐約之宜水陸道涂之利嵗計所出而¶
支調之以近及逺太府卿凡四方貢賦百官俸秩謹其¶
出納賦物任土所出定精麤之差丞四人元日冬至以¶
方物陳于庭者受而進之(元和十二年十二月淮西申光蔡等州貢物户部奏以元)¶
<pb:KR3k0032_WYG_180-37b>¶
(日陳於樂縣之南用示中外)左藏令掌天下賦調卿及御史監閲¶
張廷珪𫝊景龍中詔河南北兩道蠶産所宜雖水旱得¶
以蠶折租廷珪謂股肱走集安可殫其力願依貞觀永¶
徽故事凖令折免詔可　崔衍𫝊遷宣歙池觀察使宣¶
歙舊貢金錫凡十八品皆倍直市于它州衍蠲革之¶
通典按令文諸郡貢獻皆盡當土所出凖絹為價多不¶
過五十匹並以官物充市所貢至薄其物易供¶
<pb:KR3k0032_WYG_180-38a>¶
¶
唐停嵗貢　省貢獻¶
¶
紀永徽六年十一月戊子停諸州貢珠儀鳯三年十月¶
丙申停劒南隴右嵗貢開耀元年正月己亥省諸方貢¶
獻開元二年七月乙未焚錦繡珠玉于前殿戊戌禁采¶
珠玉廢織錦坊大厯十四年閏五月丙子徳宗罷諸州¶
府及新羅渤海貢鷹鷂戊寅罷山南貢枇杷江南甘橘¶
非供宗廟者辛巳罷邕府嵗貢奴婢癸未罷劒南貢生¶
春酒丙戌罷獻祥瑞貢器以金銀飾者還之六月己亥¶
減乗輿服御己未罷&KR0045;州路貢鏡幽州貢麝十月戊午¶
<pb:KR3k0032_WYG_180-38b>¶
罷九成宫貢立獸炭襄州蔗蒻工元和四年閏月己酉¶
禁刺史境内𣙜率諸道㫖條外進獻大中九年七月庚¶
申罷淮南宣歙浙西冬至元日常貢以代下户租稅¶
順宗罷鹽鐡使月進¶
¶
唐兩稅法¶
¶
徳宗紀建中元年二月丙申初定兩稅(舊紀遣黜陟使分行天下)¶
食貨志租庸調之法以人丁為本自開元後天下户籍乆¶
<pb:KR3k0032_WYG_180-39a>¶
不更造丁口轉死田畝貿易貧富升降不實其後國家¶
侈費無節而大盗起兵興財用益屈而租庸調法弊壊¶
(一本云所在賦斂廹趣取辦無復常準賦斂之司各隨意征科自目色目民富者丁少率為官為僧以免課役)¶
(而貧者丁多無所伏匿故上戸優而户勞民率徙為浮户土著者百無五)　自代宗時始以¶
畝定税而斂以夏秋至徳宗相楊炎遂作兩税法夏輸¶
無過六月秋輸無過十一月置兩税使以總之(建中三年八月)¶
(初分置汴東西水陸運兩税鹽鐵使十二月二十日包吉崔縱分為之)量出制入戸無主¶
客以居者為簿人無丁中以貧富為差商賈税三十之¶
一與居者均役田税視大厯十四年墾田之數為定遣¶
<pb:KR3k0032_WYG_180-39b>¶
黜陟之使按比諸道丁産等級免鰥寡孤獨不濟者敢¶
有加斂以枉法論議者以租庸調髙祖太宗之法也不¶
可輕改而徳宗方信用炎不疑舊户三百八十萬五千¶
使者按比得主户三百八十萬客户三十萬自是人不¶
土斷而地著賦不加斂而增入版籍不造而得其虛實¶
吏不戒而奸無所取嵗斂錢二千五十餘萬緡米四百¶
萬斛以供外錢九百五十餘萬緡米一千六百餘萬斛¶
<pb:KR3k0032_WYG_180-40a>¶
以供京師稅法既行民力未及寛而朱滔王武俊田恱¶
合從而叛用益不給　通典建中初分命黜陟使往諸¶
道收戸口及錢榖名數每嵗天下共斂三十餘萬貫(千五)¶
(百萬貫供外費九百五千餘萬供京師)稅米麥千六百餘萬石(二百餘萬石供京師)¶
(十四百萬供外費)　㑹要大厯四年正月十八日敕王公已下宜¶
准度支長行㫖條稅錢上上戸四千下下戸五百其見¶
在官一品准上上戸稅九品准下下戸稅(志大厯元年詔天下苗一)¶
(畝稅鈔十五以用急不及秋方苖青即征之號青苗錢又有地頭錢每畝二十通名為青苗錢又詔上都秋)¶
(稅分二等上等畝稅一斗下等六升荒田二升五年始定法夏上田畝稅六升下田四升秋上田畝稅五升下)¶
<pb:KR3k0032_WYG_180-40b>¶
(田三升荒田如故青苖錢畝加一倍而地頭錢不在焉)紀廣徳二年七月庚子初稅青苗　建中元¶
年正月五日辛未遣黜陟使與觀察使及刺史轉運所¶
由計百姓及客等約丁産定等第均率作年支兩稅如¶
當處土風不便更立一限其比來徵科色目一切停罷¶
二月十一日丙申仍與觀察使刺史計人産等級為兩¶
稅法此外斂者以枉法論八月宰相楊炎上䟽奏曰至¶
徳之後軍國之用仰給於度支轉運二使四方征鎮又¶
<pb:KR3k0032_WYG_180-41a>¶
自給於節度團練使朝廷不能覆諸使諸司不能覆諸¶
州四方貢獻悉入内庫今請作兩稅法以一其名三年¶
五月初加稅時淮南節度陳少游請於當道兩稅錢每¶
一千加稅二百度支因請諸道悉加之貞元八年四月¶
劒南西川觀察使韋臯奏請加稅什二以增給官吏從¶
之　志貞元四年詔天下兩稅審等第髙下三年一定¶
戸度支稅物頒諸司皆增本價為虚估謂之折納復有¶
進奉宣索召顧和市比大厯之數再倍陸贄請釐革其¶
甚害者大畧有六國家賦役之法此時弊非法弊也兩¶
<pb:KR3k0032_WYG_180-41b>¶
稅新制取大厯中一年科率多者為兩稅定法此采非¶
法之權令以為經制總無名之暴賦而立常規也兩稅¶
以資産為宗不以丁身為本資産少者稅輕多者稅重¶
計估筭緡失平長偽挾輕貲轉徙者脫徭稅篤本業者¶
困斂求此誘之為姦敺之避役一曰請每道以知兩稅¶
判官一人與度支㕘計戸數量土地肥瘠物産多少為¶
二等二曰復庸調舊制隨土所宜三曰租以去嵗輸數¶
<pb:KR3k0032_WYG_180-42a>¶
為常罷據額所率者增闢勿益租廢耕不降數四曰蠶¶
事方興而輸縑農功未艾而斂榖宜定稅期隨風俗時¶
&KR0049;五曰時稔則廣糴小歉則借貸六曰為占田條限事¶
無施行者憲宗罷除官受代進奉及諸道兩稅外𣙜分¶
天下之賦以為三一曰上供二曰送使三曰留州元和¶
四年十二月宰相裴垍又令諸道節度觀察調費取於¶
所治州不足則取於屬州而屬州送使之餘與其上供¶
者皆輸度支穆宗即位罷諸道貢獻自建中定兩稅而¶
物輕錢重民以為患至是四十年為絹二疋半者為八¶
<pb:KR3k0032_WYG_180-42b>¶
匹率加三倍元和十五年閏正月十七日詔百官議革¶
弊戸部尚書楊於陵曰宜使天下兩稅𣙜酒鹽利上供¶
及留州送使錢悉輸以布帛榖粟宰相善其議元和十¶
五年八月由是兩稅上供留州皆易以布帛絲纊租庸¶
課不計錢而納布帛唯鹽酒計錢(長慶元年正月詔河北諸道均定兩稅九)¶
(月詔兩稅皆輸布絲纊)　會要元和四年六月詔兩稅法不定物¶
估爰命帖職周視四方以&KR0045;子鹽鐡留後為江淮已南¶
<pb:KR3k0032_WYG_180-43a>¶
兩稅使江陵留後為荆衡漢沔東界彭蠡南及日南兩¶
稅使度支山南西道分巡院官充三川兩稅使收復淄¶
青十二州命諫議大夫王彦威為兩稅使七年七月荆¶
南淛江東道兩稅使崔俊程异以入計叙勞　顧少連¶
𫝊改京兆尹先是京畿租賦薄厚不能一少連以法均¶
之　李翺𫝊條興復太平大畧曰改稅法不督錢而納¶
布帛翺為平賦書一篇　獨孤及𫝊為舒州刺史作口¶
賦法處士楊賁以書譏之　後周顯徳三年十月立二¶
稅限夏以六月秋以十月¶
<pb:KR3k0032_WYG_180-43b>¶
¶
唐平賦書¶
¶
文粹李翺平賦書序云人皆知重斂之可以得財不知¶
輕斂之得財愈多取可行於當時者為平賦書而什一¶
之法存焉凡為天下者眂千里之都為千里之都者眂¶
百里之州為百里之州者起於百里之田¶
¶
開寳均定稅額¶
¶
二年四月己夘詔兩稅折科非土所宜毋得抑配九年¶
<pb:KR3k0032_WYG_180-44a>¶
正月遣太常丞魏咸熙均定開封屬縣三等戸稅額至¶
道元年六月己夘令諸州重造兩稅版簿頒其式于天¶
下祥符四年七月壬申朔免南方民丁身錢至和元年¶
九月詔滄州均田稅民或未便其令復輸如舊嘉祐五¶
年四月丙戌詔均天下田稅命三司使包拯等詳定(髙本)¶
(以為不可均復罷)六月丙寅張掞同詳定六年五月丁酉吕景¶
初同詳定　會要凡租稅榖帛金鐡物産為四類榖之¶
品七帛之品十金鐡之品四物産之品六　通畧自郭¶
諮均稅之法罷論者謂朝廷徒䘏一時之勞而失經逺¶
<pb:KR3k0032_WYG_180-44b>¶
之慮至皇祐中天下墾田視景徳增四十萬頃而嵗入¶
榖廼減七十萬石初慶厯中三司言先於淮南亳夀京¶
西蔡汝州如方田法均之於是京西遣郭諮既而中止¶
至是復遣孫琳等五人分往均田三司置局(拯與右諫議吕居簡)¶
(户部副使吳中復詳定)其後雖用古法稍均數郡田於天下不能¶
盡行　張方平曰景徳以前天下財利所入茶鹽酒稅¶
嵗課一千五百餘萬緡未聞加賦於民而調度克集慶¶
<pb:KR3k0032_WYG_180-45a>¶
厯以後財利之入三倍前朝諸鑪嵗課上下百萬緡嵗¶
入茶鹽酒稅雜利至五千萬緡而惟日不足¶
¶
景徳定土貢¶
¶
四年閏五月戊辰詔曰任土貢輸雖存舊典經途遐邈¶
亦念重勞三司所定劒隴等三十九州軍所貢土物並¶
從蠲減䕫賀等二十七州軍悉罷所貢毎嵗正旦止具¶
表以聞　明道二年六月戊午減天下嵗貢物　治平¶
四年四月二十四日神宗詔罷諸道貢之物¶
<pb:KR3k0032_WYG_180-45b>¶
天聖減畿内民租¶
¶
九年正月辛未減畿内民租志仁宗嗣位首寛畿縣田¶
賦慶厯中患賦役之煩詔下諸路上其數俾大臣議蠲減¶
¶
宋朝五賦¶
¶
國史志嵗賦其類有五曰公田之賦(官莊屯營田賦民耕而收其租)曰¶
民田之賦(百姓各得專之)曰城郭之賦(宅稅地稅之類)曰雜變之賦(牛革)¶
(蠶鹽食鹽之類隨其所出變而輸之)曰丁口之賦(計丁率米)凡賦入州縣有籍¶
嵗一置謂之空行簿以待嵗中催科閏年别置謂之實¶
<pb:KR3k0032_WYG_180-46a>¶
行簿藏有司天聖初或言實行簿無用罷之景祐元年¶
韓瀆䟽言賦輿之繁但存催科一簿一有散亡耗登無¶
從考請復置實行簿詔再閏一造慶厯中王素言田賦¶
輕重不等請均定歐陽修言孫琳嘗徃肥鄉與郭諮以¶
千步方田法括定名田願召二人者三司請於亳壽蔡¶
汝四州擇尤不均者均之遣諮蔡州諮首括一縣得田¶
二萬六千九百二十餘頃均賦於民州縣未可盡括朝¶
廷重勞人遂罷嘉祐五年復詔均定遣官分行諸路纔¶
均數郡田而已田賦之外佐縣官之用者有山澤之貨¶
<pb:KR3k0032_WYG_180-46b>¶
關市之征酒麴之入仁宗在位有司言利者多擯不取¶
聞民有疾苦雖厚利舍之無所愛貢獻珍異故事有者¶
或罷之山林川澤陂地之利久與民共者屢敕有司毋¶
輒禁止易之小畜徳之小也則曰富以其鄰泰與謙道¶
之大也皆曰不富以其鄰　剥始於下其象曰上以厚¶
下安宅所以救剥也¶
　玉海卷一百七十九¶
