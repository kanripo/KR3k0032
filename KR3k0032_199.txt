#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百九十九
#+PROPERTY: JUAN 卷一百九十九
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百九十九
<pb:KR3k0032_WYG_199-1a>¶
欽定四庫全書¶
　玉海卷一百九十九¶
　　　　　　　　　　　　宋　王應麟　撰¶
　祥瑞¶
　　動物¶
　　　鳯　祥禽¶
　　　黄帝鳯凰翔庭　銜圖　巢阿閣¶
淮南子黄帝治天下鳯凰翔於庭(律之初生/寫鳯之音)二皇鳯至¶
<pb:KR3k0032_WYG_199-1b>¶
於庭(伏羲/神農)三代鳯止於門(堯舜/禹)周室鳯至於澤德彌澆¶
所至彌逺德彌精所至彌近　韓詩外傳黄帝問天老¶
鳯象對曰鴻前麟後龍文&KR0027;身燕頷鷄喙帝齋於殿中¶
鳯凰蔽日而至帝再拜稽首皇天降祉不敢不承命鳯¶
乃集東囿棲梧桐食竹實天老曰國安其主好文則鳯¶
凰居之今鳯皇翔於東郊而樂之其鳴音中夷則與天¶
相副(說苑同引白虎通日止於東園/  選注  禮瑞命記鳯止帝園)　春秋緯合誠圖¶
黄帝游雒水上與大司馬容光等臨觀鳯凰銜圖置帝¶
<pb:KR3k0032_WYG_199-2a>¶
前帝再拜受圖(帝坐元扈/注石室名)　尚書中&KR0049;握河紀曰堯即¶
位七十年鳯凰止庭伯禹拜曰昔帝軒提象鳯凰巢阿¶
閣(見春秋正義鳥中&KR0049;/又云黄帝鸞  來儀)　詩正義元命苞云鳯凰銜圖¶
置帝前黄帝再拜受　帝王世紀黄帝坐於元扈有大¶
鳥體被五色三文蓋鳯也　宋志黄帝黄服齋於中宫¶
坐於元扈洛水之上有鳯凰集不食生蟲不履生草或¶
止帝之東園或巢於阿閣或鳴於庭其雄自歌其雌自¶
舞麒麟在囿神鳥來儀五十年秋七月庚申天霧三日¶
<pb:KR3k0032_WYG_199-2b>¶
三夜晝昏黄帝以問天老力牧容成曰何如天老曰國¶
安其主好文則鳯凰居之今鳯凰翔於東郊而樂之其¶
鳴音中夷則與天相副天有嚴教以賜帝帝勿犯也霧¶
除遊於洛水之上見大魚魚流於海得圖書焉龍圖出¶
河&KR0027;書出洛赤文篆字少昊登帝位有鳯凰之瑞髙辛¶
氏使皷人拊鞞皷擊鐘磬鳯凰皷翼而舞鳯凰仁鳥也¶
其鳴雄曰節節雌曰足足晨鳴曰發明晝鳴曰上朔夕¶
鳴曰歸昌昏鳴曰固常夜鳴曰保長¶
<pb:KR3k0032_WYG_199-3a>¶
　　　少皥氏鳯紀¶
左傳少皥氏鳯鳥適至故紀於鳥鳯鳥氏厯正也注鳯¶
知天時正義運斗樞云天樞德見則鳯凰翔¶
　　　少昊氏赤燕¶
田俅子赤燕一羽飛集少昊氏之户遺其丹書　拾遺記¶
黄帝時祗攴國獻重明鳥　瑞應圖黄帝習樂崑崙有¶
元&KR1731;集其右堯時青鶴音中律吕¶
　　　堯鳯巢阿閣¶
<pb:KR3k0032_WYG_199-3b>¶
荀子解蔽篇詩曰鳯凰秋秋其翼若干其聲若簫有鳯¶
有凰樂帝之心此不蔽之福也注逸詩也帝葢謂堯也¶
堯時鳯凰巢於阿閣¶
　　　堯鳯凰負圖　止庭¶
春秋合誠圖堯坐中舟與太尉舜臨觀鳯凰負圖授堯¶
赤玉為柙黄玉檢白玉䋲其章曰天赤帝符璽五字¶
楊子鳯凰蹌蹌匪堯之庭　宋志堯在帝位七十年鳯¶
凰在庭¶
<pb:KR3k0032_WYG_199-4a>¶
　　　舜鳯凰巢庭　鳯凰來儀¶
書益稷簫韶九成鳯凰來儀　宋志舜即位鳯凰巢於¶
庭　書帝命驗赤鳯來儀服䖍云貌恭性仁則鳯凰來¶
儀　晉傅咸賦感聖化而來儀兮讃簫韶於九成　中¶
&KR0049;帝舜曰朕惟不乂百獸鳯晨注百獸率舞鳯凰司晨¶
鳴　魏志注舜禹有天下鳯凰翔　書大傳舜好生惡¶
殺鳯凰巢其木　劉向傳舜命九官衆賢和於朝則萬¶
物和於野故簫韶九成而鳯凰來儀　山海經丹穴之¶
<pb:KR3k0032_WYG_199-4b>¶
山有鳥名曰鳯凰自歌自舞見則天下大安寜　郭璞¶
賛鸞翔女牀鳯出丹穴拊翼相和以應聖哲¶
　　　舜三足烏¶
古今注抱朴子虞舜至孝三足烏集其庭　漢章帝元¶
年烏生三足色赤　烏三足陽數竒也　典引三足軒¶
翥於茂木¶
　　　湯白鳩¶
宋志白鳩成湯時來至　魏黄初初郡國十九言白鳩¶
<pb:KR3k0032_WYG_199-5a>¶
見　晉太始八年五月甲辰白鳩二集太廟南門太康¶
二年七月見太僕寺四年十二月見安定¶
　　　湯黒玉¶
商頌疏中&KR0049;雒予命云天乙在亳東觀於洛黄魚䨇躍¶
出濟於壇黑鳥以雒隨魚亦止化為黒玉赤勒曰元精¶
天乙受神福¶
　　　周鳯凰銜書　鳯凰歌¶
宋志文王孟春六旬五緯聚房後有鳯凰銜書游文王¶
<pb:KR3k0032_WYG_199-5b>¶
之都書又曰五星聚房昭理四海周公旦攝政七年制¶
禮作樂神鳥鳯凰見蓂莢生麒麟游苑鳯凰翔庭成王¶
援琴而歌曰鳯凰翔兮於紫庭余何德兮以感靈頼先¶
王兮恩澤湊(一作/臻)于胥樂兮民以寜(琴操成王著/儀鳯之歌)　古¶
今樂録成王時鳯凰翔舞作神鳯操曰鳯凰翔兮於紫¶
庭云云　尚書中&KR0049;周公太平制禮鸞鳥見　周書王會¶
西申以鳯鳥鳯者戴仁抱義掖信歸有德氐&KR0423;以鸞鳥¶
巴人以比翼鳥方&KR0045;以皇鳥蜀人以文翰方人以孔鳥¶
<pb:KR3k0032_WYG_199-6a>¶
　拾遺記成王四年旃塗國獻鳯雛載以瑶華之車駕¶
赤象至京師育於靈禽之苑及成王封泰山禪社首文¶
彩炳燿昭王二十四年塗循國獻青鳯丹鶴(騫霄國/有黒鳯)¶
説文成王時氐羌獻鸞鳥¶
　　　周鸑鷟鳴岐山¶
元命苞武王受鳯書之紀　國語内史過曰周之興也¶
(宋志/文王)鸑鷟鳴於岐山注鸞鳯别名詩云鳯凰鳴矣于彼¶
髙岡其在岐山之脊乎　選嵇康琴賦舞鸑鷟於庭階¶
<pb:KR3k0032_WYG_199-6b>¶
李善引國語周文王時鸑鷟鳴岐山　景福殿賦翔岐¶
陽之鳴鳯注引鸑鷟　貞觀政要魏徴上疏昔周文王¶
遊於鳯凰之墟襪系解顧左右莫可使者乃自結之周¶
文之朝盡為俊乂　書正義卷阿歌成王之德其九章¶
曰鳯凰鳴矣于彼髙岡鄭云因時鳯凰至故以喻焉¶
　　　周文鶾¶
爾雅注逸周書曰文鶾若彩鷄成王時蜀人獻之　漢¶
志管仲曰古之封禪西海致比翼之鳥(爾雅謂/之鶼)　書目¶
<pb:KR3k0032_WYG_199-7a>¶
師曠禽經一卷晉張華注按康成釋深衣疏謂其語出¶
禽經今此書無有　東京賦鳴女牀之鸞鳥舞丹穴之¶
鳯凰注女牀山名在華隂西六百里山海經曰女牀之¶
山有鳥狀如鶴五色文名曰鸞鳥見則天下安寜丹穴¶
之山有鳥如鵠五采名曰鳯凰飲食自歌自舞見則天¶
下安寜　穆天子傳仲秋丁巳天子射鹿於林中乃飲¶
於孟氏爰舞白鶴二八¶
　　　周赤烏　白雉¶
<pb:KR3k0032_WYG_199-7b>¶
中&KR0049;周紀武王渡孟津有火自上復於下至於王屋流¶
為烏其色赤其聲魄(董仲舒曰/受命之符)　墨子赤烏銜珪降周¶
之岐社曰命周文王代殷　詩臣工於皇來牟箋赤烏¶
以牟麥俱來　思文正義書說曰烏有孝名武王卒父¶
業故烏瑞臻赤周之正榖記后稷之德禮說曰武王赤¶
烏榖芒應　史記封禪書周有火德有赤烏之符　呂¶
氏春秋文王之時赤烏銜丹書集於周社故其色尚赤¶
　魏志楊阜上疏曰文王有赤烏之符(許芝曰湯之王/白烏為符文王)¶
<pb:KR3k0032_WYG_199-8a>¶
(為西伯赤/烏銜丹書)　呉志張紘書曰殷湯有白鳩之祥周武有¶
赤烏之瑞　宋志武王有火自天止於王屋流為赤烏¶
烏銜榖焉　述異記周成王元年貝多國人獻舞雀周¶
公反命之　韓詩外傳成王之時越裳氏重九譯而至¶
獻白雉於周公(宋志作/越常)¶
　　　周赤雀¶
詩文王正義中&KR0049;我應及雒師謀說文王之事言赤雀丹¶
書易通卦驗言文王得赤烏而演易是類謀曰受赤雀¶
<pb:KR3k0032_WYG_199-8b>¶
丹書春秋元命苞曰鳯凰銜丹書於文王之都六藝論¶
言瑞命之事云湯登堯臺見黑鳥至武王渡河白魚躍¶
文王赤雀止於户秦穆公白雀集於車　宋志周文王¶
時赤雀銜丹書來至　春秋考異郵黄帝將興有黄雀赤¶
頭立於日旁帝曰黄者土之精赤者火之榮雀者爵也¶
余當王立大功乎¶
　　　漢赤鴈¶
武紀太始三年二月(宋志三/月五日)行幸東海獲赤鴈作朱鴈¶
<pb:KR3k0032_WYG_199-9a>¶
之歌　禮樂志郊祀歌象載瑜十八赤鴈集六紛員殊¶
翁雜(翁鴈/頭)五采文神所見施祉福登蓬萊結無極¶
　　　漢甘泉羣鶴¶
武紀後元元年二月詔曰朕郊見上帝(春正/月)廵于北邊¶
見羣鶴留止以不羅罔靡所獲獻薦於泰畤光景並見¶
其赦天下¶
　　漢青雀¶
&KR0004;學記洞㝠記漢武帝生時有雀羣翔於㶚城門改為¶
<pb:KR3k0032_WYG_199-9b>¶
青雀門乃飾以錦文石為列錢之形　漢武内傳有䝉¶
山白鳯¶
　　　漢鳯凰¶
詳見總瑞　漢紀昭帝始元三年冬十月鳯凰集東海¶
遣使者祠其處元鳯元年(八月/改元)注應劭曰三年中鳯凰¶
比下東海海西樂鄉於是以冠元　宣帝本始元年五¶
月鳯凰集膠東千乗四年五月集北海安丘淳于(二縣/屬北)¶
(海/)地節二年夏四月集魯郡羣鳥從之元康元年三月¶
<pb:KR3k0032_WYG_199-10a>¶
詔曰鳯凰集泰山陳留(表是嵗少府宋疇坐議鳯凰下/彭城未至京師不足美貶泗水)¶
(太/傅)二年三月以鳯凰集賜爵神爵二年二月詔曰迺者¶
正月乙丑鳯凰甘露降集京師羣從以萬數其赦天下¶
(志幸河東之明年正月鳯凰集祋/祤於所集處得玉寶神爵二年也)四年二月詔鳯凰集¶
京師鸞鳯萬舉蜚覽翶翔止於后土祠旁十月鳯凰十¶
一集杜陵十二月集上林(郊祀志乃作鳯凰殿/以荅嘉瑞在是年)五鳯三¶
年三月辛丑鸞鳯又集長樂宫東闕中樹上飛下止地¶
文章五色留十餘刻吏民並觀(先是鳯凰五/至因以改元)甘露二年¶
<pb:KR3k0032_WYG_199-10b>¶
正月詔廼者鳯凰甘露降集三年二月詔曰迺者鳯凰¶
集新蔡羣鳥四面行列皆向鳯凰立以萬數　講德論鳯¶
凰來儀翼翼邕邕羣鳥並從舞德垂容神雀仍集麒麟¶
自至甘露滋液嘉禾櫛比¶
　　　漢黄鵠下太液池　黄鵠經祠壇¶
昭紀始元元年春二月黄鵠下建章宫太液池中公卿¶
上壽賜諸侯王列侯宗室金錢各有差臣瓉曰漢用土¶
德服色尚黄鵠色皆白而今更黄以為土德之瑞故紀¶
<pb:KR3k0032_WYG_199-11a>¶
之師古曰黄鵠乃大鳥一舉千里非白鵠也(西京雜記/帝作黄鵠)¶
(歌曰黄鵠飛兮下建/章羽肅肅兮行鎗鎗)　古今注　惠帝五年七月黄鵠集¶
蕭池　後章紀元和二年二月辛未幸泰山黄鵠¶
三十經祠壇上東北過於宫屋翺翔升降(東觀/記云)¶
(白/鶴)¶
　　　漢神爵集泰山¶
宣紀元康三年春神爵數集泰山賜諸侯王丞相將軍¶
列侯二千石等帛有差賜吏爵二級民一級女子百户¶
<pb:KR3k0032_WYG_199-11b>¶
牛酒鰥寡孤獨髙年帛¶
　　　漢神爵集雍¶
元康三年六月詔曰前年夏神爵集雍(晉灼曰漢注神/爵大如鷃爵黄)¶
(喉白頭黒/背腹班文)今春五色鳥以萬數飛過屬縣翶翔而舞欲¶
集未下其令三輔毋得以春夏擿巢探卵彈射飛鳥具¶
為令　郊祀歌長麗前掞光耀明注臣瓉曰長離靈鳥¶
舊說云鸞也　宋志五鳯三年正月神雀集京師神鳥¶
者赤神之精風俗從則至¶
<pb:KR3k0032_WYG_199-12a>¶
　　　漢神爵集長樂未央北宫　萬嵗宫　威鳯¶
　　　潁川鳯凰¶
紀元康四年三月詔曰迺者神爵五采以萬數集長樂¶
未央北宫髙寢甘泉泰畤殿中及上林苑朕之不逮寡¶
於德厚屢獲嘉祥非朕之任其賜天下吏爵二級民一¶
級女子百户牛酒三老孝悌力田鰥寡孤獨帛(明年改/神爵元)¶
(年/)神爵元年三月詔曰迺元康四年神爵仍集南郡獲¶
白虎威鳯為寶(晉灼曰鳯之有威儀者/與尚書鳯凰來儀同意)幸萬歲宫神爵¶
<pb:KR3k0032_WYG_199-12b>¶
翔集(汾隂有萬嵗宫是嵗幸河東改應劭/曰前年神雀集於長樂宫故  元年)　黄霸傳是¶
時鳯凰神爵數集郡國潁川尤多下詔稱揚京兆尹張¶
敞舍鶡雀飛集丞相府霸以為神爵議欲以聞　嚴延¶
年傳時黄霸在潁川以寛恕為治屢䝉豐年鳯凰下上¶
賢焉下詔稱揚其行加金爵之賞　郊祀志　上自幸河¶
東之明年正月鳯凰集祋祤於所集處得玉寶起歩壽¶
宫下詔赦天下後間嵗鳯凰神爵甘露降集京師赦天¶
下其冬鳯凰集上林迺作鳯凰殿以答嘉瑞明年正月¶
<pb:KR3k0032_WYG_199-13a>¶
復幸甘泉郊泰畤改元曰五鳯鳯凰下郡國凡五十餘¶
所(宣/帝)　揚雄校獵賦發黄龍之穴窺鳯凰之巢臨麒麟¶
之囿幸神雀之林　論衡宣帝時鳯凰集上林後又於¶
長樂宫東門樹上髙五尺文章五色¶
　　　漢白鶴集後庭　五色鴈集殿¶
郊祀志宣帝由武帝正統興故立三年尊孝武廟為世¶
宗行所廵守郡國皆立廟告祠世宗廟日有白　集後¶
庭以立世宗廟告祠孝昭寢有鴈五色集殿前西河築¶
<pb:KR3k0032_WYG_199-13b>¶
世宗廟神光興於殿旁有鳥如白鶴前赤後青神光興¶
於房中如燭狀　瑞應圖黄帝集崑崙以舞衆神&KR0007;鶴¶
二八翔其左　淮南之經　鮑照之賦　翼松喬於碧¶
落侣鸞皇於紫烟　唐舞鶴臺　哲宗朝翔鶴曲彼鳴¶
在隂聲聞於天¶
　　　漢神鳥集長樂宫¶
宋志漢宣帝五鳯三年二月辛丑神鳥集長樂宫東闕¶
樹上又飛下地五采炳發留十餘刻章帝元和中神鳥¶
<pb:KR3k0032_WYG_199-14a>¶
見郡國(神鳥赤色而備五采鳴中/五音肅肅雍雍喜則嗚舞)¶
　　　漢白雉　素鳥¶
元始元年正月越裳氏重譯獻白雉一黑雉二詔使三¶
公以薦宗廟　建武十三年九月日南徼外蠻夷獻白¶
雉　元和元年正月復獻　班固白雉詩啓靈篇兮披¶
瑞圖獲白雉兮效素烏嘉祥阜兮集皇都發皓羽兮奮¶
翹英容絜朗兮於淳精章皇德兮侔周成永延長兮膺¶
天慶(光武時日南獻白/雉明帝時獲素烏)　明紀永平十一年時麒麟白¶
<pb:KR3k0032_WYG_199-14b>¶
雉醴泉嘉禾所在出焉(章帝元和中/白雉見郡國)　郊祀志丙辰禪¶
泰山下阯東北肅然山縱逺方竒獸飛禽及白雉諸物¶
下詔改元為元封(武/帝)¶
　　　漢潁川五鳯凰　神雀¶
紀光武建武十七年冬十月有鳯凰五見於潁川之郟¶
縣(東觀記曰鳯凰髙八尺五采羣烏並從行列葢地/數頃停一十七日  光武生於濟陽鳯凰來集)¶
章帝元和二年二月己未鳯凰集肥城(屬泰/山郡)五月戊申¶
詔曰迺者鳯凰黄龍鸞鳥比集七郡或一郡再見及白¶
<pb:KR3k0032_WYG_199-15a>¶
烏神爵甘露屢臻安帝延光三年二月戊子濟南言鳯¶
凰集臺縣十月壬午新豐言鳯凰集西界亭　賈逵傳¶
建初元年上疏麟鳯萬數嘉瑞雜遝注章帝時鳯見百¶
三十九　五行志章帝末號鳯凰百四十九見何敞以¶
為羽孽樂叶圖徴說五鳯皆五色為瑞者一為孽者四¶
　典引來儀集羽族於觀魏注貌恭體仁則鳯凰來儀¶
　宋志章帝元和二年以來至章和元年凡三年鳯凰¶
百三十九見郡國(秦彭守潁川/有鳯凰之瑞)¶
<pb:KR3k0032_WYG_199-15b>¶
　　　漢神爵集宫殿　頌¶
賈逵傳永平中神爵集宫殿官府冠羽有采色者帝異¶
之以問劉復復不能對乃薦賈逵博物多識帝詔見問¶
之對曰昔武王終文之業鸑鷟在岐宣帝威懷戎狄神¶
爵仍集此胡降之徴也帝勑蘭臺給筆札使作神爵頌¶
(班超為西域都䕶獻/大雀詔曹大家作頌)　論衡永平中神爵羣集孝明詔¶
上頌百官頌上文皆比瓦石唯班固賈逵傅毅楊終侯¶
諷五頌金玉孝明覽焉隋志傅毅神雀賦一卷　紀¶
<pb:KR3k0032_WYG_199-16a>¶
永平十七年神雀五色翔集京師夏五月戊子百官上¶
夀　王景傳建初元年遷徐州刺史時有神雀諸瑞乃¶
作金人論頌洛邑之美天人之符注章帝時有神雀鳯¶
凰白鹿白烏等瑞(章帝元和中神/爵白燕見郡國)　典引竒獸神禽¶
　　　漢白烏　三足烏　晉赤烏¶
元和中蜀郡王追為益州太守政化尤異神馬四匹出¶
滇池河中甘露降白烏見始興起學校漸變其俗　元¶
和二年三足烏集沛國五月戊申詔白烏神爵甘露屢¶
<pb:KR3k0032_WYG_199-16b>¶
臻(又有赤/烏白燕)　典引曰三足軒翥於茂林蔡邕曰烏反哺¶
之鳥至孝之應(大人賦西王母/有三足烏為使)　古今注河平四年白¶
烏集孝文廟下　宋志三足烏王者慈孝天地則至漢¶
章帝元和中見郡國　瑞應圖宗廟禮敬備於孝慈則¶
白烏至孝慈動天地則三足烏來文王時見蒼烏王者¶
孝悌則蒼烏至　晉中興禎祥說白烏仁禽宗廟肅敬¶
則見　魏都賦莫赤匪狐九尾自擾莫黑匪烏三趾來¶
儀　晉明帝大寜元年郭璞上疏當有赤烏來集晉陵¶
<pb:KR3k0032_WYG_199-17a>¶
以顯至德　呉武昌赤烏見改年　齊髙帝時白烏至¶
　　　漢條支爵¶
紀和帝永元十三年十一月安息獻師子及條支大爵¶
　拾遺記章帝時條支國貢異瑞有鳥名鳷鵲形髙七¶
尺解人語其國太平則羣翔　漢武時四夷賔服有獻¶
馴鵲若有喜樂事則鼔翼翔鳴　前西域傳賛鉅象師¶
子猛犬大雀之羣食於外囿(條支國臨西/海有大鳥)¶
　　　漢白燕¶
<pb:KR3k0032_WYG_199-17b>¶
宋志白燕者師曠時銜丹書至漢元和中見郡國宋元¶
嘉元年七月壬戌集齊郡城白烏王者宗廟肅敬則至¶
晉咸寜五年七月戊辰見齊南隰太康元年五月庚午¶
見襄城十年五月丁丑見長安明帝泰寜二年十一月¶
見京都宋元嘉二年十一月丙辰見山陽白雀王者爵¶
禄均則至漢元和初見郡國(章和中白/雀見犍為)晉咸寜元年見¶
梁國太康二年六月丁卯二見河内河南　宋元嘉十¶
八年山隂獻白鳩何承天上頌曰翩翩者鳩亦皎其輝¶
<pb:KR3k0032_WYG_199-18a>¶
理翮台嶺揚鮮帝畿二十四年九月庚戌又見沈演之¶
上頌曰有哲其儀時惟皓鳩性勰五教名編素丘殷厯¶
方昌婉翹來遊漢錄充韡爰降爰休豈伊赴林必周之¶
栩豈伊歸義必商之所惟德是依惟仁是處育景陽嶽¶
濯姿帝宇雉飛越裳鷺起西雍烝然戾止實兼斯容¶
晉咸寜元年四月丁巳白雉見安豐十二月丙午見梁¶
國三年十一月見渤海太康元年見中山(咸和九年五/月癸酉白䳒)¶
(見呉/國)　宋元嘉二十二年白鵲見新野二十六年五月¶
<pb:KR3k0032_WYG_199-18b>¶
癸酉見建康大明五年正月丙子交州獻白孔雀¶
　　　魏赤雀　白雉¶
魏武執政赤雀見於庭(一云/白雀)議郎魏不疑為頌　晉泰¶
始中白雀見宜陽北門茍遂為頌八年飛於金城見河¶
内洛陽太康三年見豫章十年見宣光北門　瑞應圖¶
王者養耆老尊有道則白鳩至(成湯時集/成王時至)晉泰始八年¶
五月甲辰白鳩巢廟闕(一云集太/廟南門)　魏文帝延康元年¶
四月丁巳饒安縣言白雉見　黄初元年郡國十九言¶
<pb:KR3k0032_WYG_199-19a>¶
白鹿白麋見三十七言甘露降三言嘉禾生十九言白¶
雀見白鳩見二言木連理朱草生文昌殿側郡國二言¶
醴泉出神&KR0027;出於靈池鑊中生赤魚　宋孝武上白雉¶
表陶氣仁風練色淳露¶
　　　魏鳯凰見郡國¶
文帝郡國奏鳯凰十二見¶
　　　晉鳯凰見郡國¶
晉紀武帝泰始元年十二月鳯凰六見郡國三年鳯凰¶
<pb:KR3k0032_WYG_199-19b>¶
六見郡國五年五月辛卯見趙國穆帝升平四年二月¶
辛亥鳯凰將九雛見於豐城(十二月甲/子復見)五年四月己未¶
見沔北　宋元嘉十四年正月戊戌鳯凰二見於都下¶
衆鳥隨之改其地曰鳯凰里　呉薛綜鳯頌　晉顧凱¶
之傅咸賦　郭璞賛¶
　　　晉神雀¶
樂志傅&KR0007;改黄爵行為伯益言赤烏銜書有周以興今¶
聖皇受命神雀來也朱雀作南宿鳯凰統羽羣赤烏銜¶
<pb:KR3k0032_WYG_199-20a>¶
書至天命瑞周文神雀今來游為我受命君　郭璞傳¶
明帝即位踰年暨陽縣言赤烏見璞請改年肆赦　隋¶
開皇十六年神雀降含章闥召百官賜宴許善心於坐¶
請筆製神雀頌　班固神爵之頌曹植嘉爵之篇　漢¶
集泰畤之殿魏下文昌之宫　孔圖獻赤荀文表白¶
梁大通九年白雀集東宫劉孝威上頌　薛綜赤烏頌¶
赫赫赤烏惟日之精朱羽丹質希代而生¶
　　　唐白雉¶
<pb:KR3k0032_WYG_199-20b>¶
武德二年正月寜州獻白雉貞觀十六年八月申州獻¶
白雉　紀武德元年十一月戊申禁獻異獸竒禽者¶
謝觀白雉賦厯雉門而捧進隨鴻臚而坌入利觜玉植¶
修領縞戢其浄珉潔其神露凝禀時清之化非日浴之¶
能¶
　　　唐赤雀　神雀臺¶
武德八年五月三日(一云/四月)赤雀巢干殿門宴五品已上¶
上頌者十餘人貞觀四年三月赤雀見萬年二十年四¶
<pb:KR3k0032_WYG_199-21a>¶
月房州言赤雀見開元十七年五月甲寅有赤雀見於¶
翼州(宋元嘉二十年五/月赤雀集南平)　貞觀九年五月萬安縣獲白¶
雀開元十三年九月兖州奏白雀見十月丁卯太史奏¶
白雀見　地理志陜州峽石東有神雀臺天寶二年以¶
赤雀見置　瑞應圖王者奉己儉約則赤雀見¶
　　　唐鳯凰見¶
武德九年七月海州言鳯凰見太宗即位八月辛未巂¶
州言鳯凰見九月洛州言赤雀見乙未莒州言鳯凰二¶
<pb:KR3k0032_WYG_199-21b>¶
見羣鳥隨之其聲若八音之奏貞觀元年十月和州言¶
鸞見九年十月黎州言鳯凰見十年八月洛州言鳯凰¶
見二十一年四月兖州鸞見六月淄州言鳯凰見　明¶
皇時楊仲昌對策第一為孝義令鸞降庭樹太守¶
蕭恕表其政　李程鳯巢阿閣賦厭丹穴而不息¶
鄙髙岡而不鳴　黄帝服齋翔鳯臨於阿閣漢章¶
望祀飛鵠度於祠壇葢髙覽於徳輝故亟昭於瑞¶
命¶
<pb:KR3k0032_WYG_199-22a>¶
　　　唐白鵲¶
通鑑貞觀二年九月嘗有白鵲巢於寢殿槐上合歡如¶
腰皷左右稱賀上曰此何足賀命毁其巢縱鵲於野外¶
　開元八年十二月岐州進白燕九年三月白鵲見許¶
昌十八年四月辛酉壽州獻白鵲二十五年五月丁丑¶
白鵲見(開元中大理獄有鵲巢庭/羣臣稱賀以為幾致刑措)　貞元十二年十二¶
月甲子左神䇿軍進白鵲　栁宗元賀白鵲表霜毛皎¶
潔玉羽鮮明白者正色實表金方鵲以知來式彰冦服¶
<pb:KR3k0032_WYG_199-22b>¶
　　　唐蒼烏　五色鴈¶
貞觀九年十二月京師蒼烏見貞元十一年二月同州¶
獻五色鴈　禮斗威儀江海不揚波東海輸之蒼烏¶
宋志君孝慈則蒼烏來宋大明元年五月蒼烏見襄陽¶
　　　唐瑞雉¶
貞觀十六年(一云十/七年)四月二日皇太子初立有雄雉飛¶
集東宫明德殿前上問禇遂良是何祥對曰昔秦文公¶
時童子化為雉雌者鳴陳倉雄者鳴南陽童子言曰得¶
<pb:KR3k0032_WYG_199-23a>¶
雄者王得雌者伯文公遂以為寶雞祠漢光武得雄遂¶
起南陽有四海陛下舊封秦故雄雉見於秦地¶
　　　唐三足烏　白烏　赤烏¶
貞觀十七年五月雍州獻三足烏　貞元十一年六月¶
河陽獻白烏十一月己酉潭州獻赤烏　李雲卿京兆¶
獻三足烏賦瑞表孝紀名標秘圖　張說進白烏賦有¶
莫黑之凡族忽變白而効靈感上仁於孝道合中瑞於¶
祥經貺集王屋飛隨帝輦捧日髙翥迎風細轉鑒深心¶
<pb:KR3k0032_WYG_199-23b>¶
於反哺移報德於君親雪羽霜毛氷清玉狀　裴度白¶
烏呈瑞賦懷恩反哺養素來儀不染而成因心之孝惡¶
赤黑之&KR0365;人乃成形於皓皓¶
　　　唐慈烏¶
五行志開元二十八年四月庚辰慈烏巢宣政殿栱¶
鶺鴒集麟德殿(見頌/類)　令狐楚賀白烏表宣武進白烏¶
并圖按漢成帝時白烏集於文武廟黑烏皆從頗類此¶
圖¶
<pb:KR3k0032_WYG_199-24a>¶
　　　唐白雀¶
貞元十五年正月潞州進白烏二十一年七月辛卯又¶
獻白雀十三年四月幸興慶宫龍堂禱雨有白鸕鷀浮¶
沉水際羣類翼從左右以為龍之變化既而大雨　栁¶
宗元表云靈禽羣翔自成行列如隨威鳯以翼龍舟　謝¶
觀白雀賦黄以為名赤以為翼銜丹書以告社執玉環¶
以述職　開元乙卯嵗東夷貢白鷹蘓頲作賛¶
　　　建隆　咸平鸚鵡¶
<pb:KR3k0032_WYG_199-24b>¶
建隆二年七月己卯隴州進黄鸚鵡亳州進芝草鄆州¶
進白&KR0567;學士王著作頌　淳化三年十二月闍婆貢白¶
鸚鵡　咸平六年九月壬辰蒲端國獻紅鸚鵡祥符四¶
年五月丁亥又貢¶
漢武元狩二年夏南越獻能言鳥注即鸚鵡也今隴西¶
及南海有之　宋元嘉二十九年南平王鑠獻赤鸚鵡¶
詔羣臣為賦袁淑謝莊作賦大明三年正月丙申婆皇¶
國獻赤白鸚鵡各一　隋開皇十八年林邑獻白鸚鵡¶
<pb:KR3k0032_WYG_199-25a>¶
貢士試賦杜正&KR0007;作賦　唐太宗時屢有兹獻以勞費¶
弗受見漢書顔師古注　開元八年五月南天竺獻五¶
色鸚鵡十四年十月己巳有五色鸚鵡育宫中帝令左¶
右試牽御衣鳥輒瞋目叱咤岐王文學熊延景獻鸚鵡¶
篇以賛其事張說表賀十八年四月甲午廣州獻紅鸚¶
鵡　元和八年訶陵獻五色鸚鵡頻伽鳥　南州異物¶
志云有三種白青五色交州以南諸國有之白及五色¶
者性尤慧解　禰衡鸚鵡賦體金精之妙質含火德之¶
<pb:KR3k0032_WYG_199-25b>¶
明暉紺趾丹觜緑衣翠衿配鸞皇而等美焉比翼於衆¶
禽　傅&KR0007;賦竒毛曜體緑彩含英鳯翔鸞跱孔質翠榮¶
　李百藥賦繡領綺翼紅衿翠裳碧鷄仰而寢色金鵝¶
對而韜光遊萬年之木末翫四照於花叢　謝莊赤鸚¶
鵡賦月圖光於緑水雲寫影於青林審國音於寰中達¶
方聲於裔表　曹毗賦丹喙含暎緗葩焕翼　曹植賦¶
美中州之令鳥超衆類而殊名　顔延之白鸚鵡賦禀¶
儀素域　魏志注牙獸屈膝言鳥告歡¶
<pb:KR3k0032_WYG_199-26a>¶
　　　端拱丹鳯¶
端拱元年八月廣州清逺縣廨舍有鳯髙六尺衆禽從¶
之淳化元年撰丹鳯曲¶
　　　雍熈白烏¶
二年五月壬申霸州獻白烏十二月壬寅潭州獻白雀¶
四年六月癸卯邢州進白烏淳化四年十一月癸亥隴¶
州獻白應詔還之　太平興國九年十月内出潁川所¶
獻白雉明年春廷試貢士以為賦題　春秋感精符帝¶
<pb:KR3k0032_WYG_199-26b>¶
德滂流四表則白雉見(治平三年還陳/世修所獻白烏)¶
　　　至道赤烏¶
至道元年四月乙巳知通利軍錢昭序表獻赤烏白兎¶
各一(見/前)上謂侍臣曰烏正色如渥丹信火德之符矣¶
淳化五年七月二十四日處州進白鵲祥符五年正月¶
辛未䖍州獻白鵲十一月梓州獻白鵲一六年十¶
一月辛酉嵐州獻赤烏　李繼隆在北邊獲白鵲¶
作詩以獻太宗和賜之　汪藻賀赤烏白鵲表¶
<pb:KR3k0032_WYG_199-27a>¶
烏本陽精鵲知嵗事祚隆火徳應在金穰協周家¶
王屋之符異莊子雕陵之見孝能致哺喜必傳音¶
　有生咸遂宜多可俯之巢同類相求將致來儀之¶
鳳¶
　　　祥符神雀¶
五年十一月丙申朝元殿恭謝玉皇奉天書行事禮畢¶
有神雀及二鶴來集上作詩記之六年十月辛巳神雀¶
集真游殿　寶元二年二月乙酉興州長舉縣有雀羽¶
<pb:KR3k0032_WYG_199-27b>¶
毛潔白觜脚紅不類常鵲¶
　　　景德鳯凰圖¶
元年八月十七日己巳白州言五月七日午時鳯凰三¶
自南入城中至萬嵗寺前棲百尺木身長九尺髙五尺¶
其文五色冠如金琖至申時北向而去畫圖來上¶
宰臣奉表賀二年作丹鳯曲　伊九苞之神鳥稟¶
至陽之純粹負禮蹈信戴仁纓義瞻&KR0007;扈而來¶
思望黄紳而必至感六英而皷舞聞九成而¶
<pb:KR3k0032_WYG_199-28a>¶
來儀應升中而降止覽德輝而下之感唐堯而負圖為¶
少昊而司厯或五雛而十子或三文而五色因之作殿¶
為之改年其語&KR1962;&KR1962;其鳴鏘鏘晨云賀世集曰歸昌(韓/詩)¶
(外傳鳯鳴/曰歸昌)出丹穴而德茂降紫庭而道光(呉淑/賦)　矯矯¶
　離振羽來儀和音中律藻翰&KR0045;輝(丹鳯/曲)¶
　　　&KR0027;　魚¶
　　　伏羲&KR0027;書(見河/圖)　黄帝元&KR0027;　堯&KR0027;厯¶
　　　&KR0027;負圖　黄帝魚符　魚圖(見圖/類)¶
<pb:KR3k0032_WYG_199-28b>¶
禮&KR0356;文嘉伏羲德洽上下地應以&KR0027;畫(一作/書)乃象作卦¶
堯德廣被四表&KR0027;龍致瑞　黄帝出軍决帝伐蚩尤夢¶
西王母遣道人披&KR0007;狐之裘以符授之力牧與帝俱到¶
盛水立壇祭以太牢有元&KR0027;銜符從水中出至壇中而¶
去視之乃所夢得符也　河圖堯沈璧於洛元&KR0027;負圖¶
　帝王世紀黄帝游洛水見大魚魚流於海中負圖書¶
今河圖帝視萌之篇是也述異記陶唐之世越裳國獻¶
千嵗神&KR0027;方三尺餘背上有文皆科斗書記開闢以來¶
<pb:KR3k0032_WYG_199-29a>¶
録以為&KR0027;厯　梁劉孝儀上毛&KR0027;表元蔡赤文表軒皇¶
之政神&KR0027;青純彰姬公之德(堯則赤文而朱字/周有青純而蒼光)　爾雅¶
注河圖曰靈&KR0027;負書丹甲赤文　史記&KR0027;䇿傳&KR0027;千嵗¶
乃逰蓮葉之上神&KR0027;出於江水中廬江郡常嵗時生&KR0027;¶
長尺二寸者二十枚輸太卜官&KR0027;千嵗乃滿尺二寸萬¶
畢石朱方傳曰有神&KR0027;在江南嘉林中巢於芳蓮之¶
上左脅書文曰甲子重光卜以造三周&KR0027;祝曰假之玉¶
靈夫子(索隱曰尊神&KR0027;/而為之作號)　書中&KR0049;堯沈璧於洛元&KR0027;負¶
<pb:KR3k0032_WYG_199-29b>¶
書赤文朱字沈璧於河黒&KR0027;出赤文周公攝政七年成¶
王觀於洛沈璧禮畢有元&KR0027;青純蒼光背甲刻書上躋¶
於壇赤文成字周公寫之　樂記青黒緑者天子之寶¶
&KR0027;　書禹貢九江納&KR0236;大&KR0027;(顔師古曰/尺有二寸)　大誥寜王遺¶
我大寶&KR0027;　宋志禹卑宫室靈&KR0027;見(天與禹洛出書神/&KR0027;負文列背而出)¶
　孫惠&KR0027;賦有緇衣之大夫衣&KR0007;繡之衣裳　魏曹¶
植神&KR0027;賦懼沈泥之逄殆赴芳蓮以巢居¶
　　　湯黑&KR0027;¶
<pb:KR3k0032_WYG_199-30a>¶
宋志湯至於洛沈璧黄魚雙踴黑鳥隨魚止壇化為黑¶
玉又有黒&KR0027;並赤文成字王者德至淵泉則洛出&KR0027;書¶
　　　湯黄魚出壇¶
詩正義中&KR0049;湯沈璧洛水黄魚雙躍出濟於壇化為黑¶
玉¶
　　　周魚入王舟¶
詩思文疏中&KR0049;合符后云魚長三尺赤文有字題之目¶
下授右　董仲舒傳天瑞應誠而至書曰白魚入於王¶
<pb:KR3k0032_WYG_199-30b>¶
舟有火復於王屋流為烏(注今文/泰誓)此葢受命之符也周¶
公曰復哉復哉(武王九年祭於畢觀兵於孟津祭/中流白魚躍入王舟王俯取以)　司馬¶
相如傳周躍魚隕杭休之以燎　終軍傳昔武王中流¶
未濟白魚入於王舟俯取以燎羣公咸曰休哉(白魚登/舟順也)¶
(象征而/必獲)¶
　　　周青純&KR0027;¶
公羊傳&KR0027;青純注千嵗之&KR0027;青髯　瑞應圖尚書中&KR0049;¶
周公時神&KR0027;青純赤字¶
<pb:KR3k0032_WYG_199-31a>¶
　　　漢周餘&KR0027;¶
司馬相如傳獲周餘放&KR0027;於岐　洞冥記元封二年數¶
過國獻能言&KR0027;　史記樂書青黑緣者天下之葆&KR0027;也¶
　　　漢神魚舞河¶
宣紀神爵元年三月行幸河東詔曰東濟大河天氣清¶
静神魚舞河¶
　　　漢海效鉅魚¶
宣帝詔武帝躬仁義厲威武上天報況海效鉅魚　郊¶
<pb:KR3k0032_WYG_199-31b>¶
祀歌河龍供鯉醇犧牲¶
　　　漢神魚¶
宋志章帝元和三年正月車駕北巡以太牢具祠北岳¶
見黄白氣有神魚躍出十數¶
管仲曰古之封禪東海致比目之魚(爾雅謂/之鰈)¶
　　　魏神&KR0027;¶
魏畧文帝初神&KR0027;出靈芝池¶
　　　魏丹魚　五采魚(見/上)　魚生廟鼎¶
<pb:KR3k0032_WYG_199-32a>¶
魏都賦丹魚生沼注延康元年赤魚見於太原郡　王¶
肅賀瑞表祖廟文昭廟魚生於鼎易中孚彖曰信及豚¶
魚德及魚則無所不及¶
　　　唐靈&KR0027;¶
貞觀十九年二月岳州獻毛&KR0027;二　&KR0007;宗先天二年八¶
月江州獻靈&KR0027;六眸腹下有元文象卦文開元二十四¶
年八月戊申常州有神&KR0027;見緑毛黄甲大厯八年七月¶
乙未蓬萊池獲毛&KR0027;出示百僚壬寅金天門外水渠中¶
<pb:KR3k0032_WYG_199-32b>¶
獲緑毛&KR0027;　天寶元年正月戊申安西都䕶田仁琬於¶
于闐東玉河獲瑞玉&KR0027;一畫以獻　蕭穎士千秋節進¶
毛&KR0027;云出洛登壇青文丹甲之瑞翠毛金介爍日霏烟¶
　憲宗元和元年八月庚戌荆南獻毛&KR0027;二詔祥瑞不¶
得上間¶
宋志神&KR0027;王者德澤湛清則出五色鮮明三百嵗㳺於¶
蕖葉之上三千嵗常游卷耳之上明於吉凶　宋文帝¶
三獲白&KR0027;大明四年六月壬寅幸藉田白&KR0027;見於千畆¶
<pb:KR3k0032_WYG_199-33a>¶
泰始二年八月丙辰朔四眼&KR0027;見㑹稽六年九月己巳¶
呉興獻八眼&KR0027;　齊永明五年六月建城獲四目&KR0027;八¶
月延陵獲六目&KR0027;(又永明中有獻/青毛神&KR0027;一)　梁天監五年四月¶
丙申始豐獲八目&KR0027;　後魏裴莊等上神&KR0027;頌　獨孤¶
申叔資州獻白&KR0027;賦皇帝在位十五載西人獻異&KR0027;於¶
王庭　孟津之鱗　越裳之雉　周存瑞&KR0027;游宫沼賦¶
序云十一年秋七月旬有一日&KR0027;游内池甲耀金毛文¶
滋六彩　文薦九疇兆成三吉六眸在首五色成文¶
<pb:KR3k0032_WYG_199-33b>¶
&KR0007;甲繡裳¶
　　　唐赤鯉¶
景龍三年春正月&KR0007;宗至於襄垣漳水有赤鯉騰躍聖¶
皇之瑞也潘炎賦曰魚在在藻躍於中流吾君戾止樂¶
我王游惟赤鯉之呈祥殊白鱗之入舟非竹箭之危湍¶
無聞㸃額同昆明之望幸匪為吞鈎豈其為祥必河之¶
鯉用表皇族克繁帝祉頳鱗耀彩碧水無波周文之時¶
躍於沼漢宣之代舞於河豈徒鏤甲葺鱗下沿上泝¶
<pb:KR3k0032_WYG_199-34a>¶
　　　唐魚銘　神魚(見十/九瑞)¶
開元二十一年二月衢州獲魚有銘侍中裴光庭等奏¶
賀曰魚龍為圖河洛所出比之盛時彼何足云　張九¶
齡賀瑞魚銘曰魚為龍象既彰受命之元銘作人文更¶
表錫年之永　崇文目異魚圖五卷¶
　　　唐白&KR0027;¶
韓愈賀表鄂岳進白&KR0027;獲&KR0027;者獲蔡也白者西方之色¶
必擒其帥而得地聖德所施靈物來效太平之運其在¶
<pb:KR3k0032_WYG_199-34b>¶
於今¶
　　　乾德神&KR0027;　雍熈白&KR0027;　祥符瑞&KR0027;¶
乾德四年和州進緑毛&KR0027;作神&KR0027;曲雍熈中蘇州貢白¶
&KR0027;作白&KR0027;曲至道三年真宗即位五月癸酉蘇州貢白¶
&KR0027;一緑毛&KR0027;一甲戌壽州貢緑毛&KR0027;一帝曰&KR0027;有毛者¶
文治之兆祥符二年四月甲戌宜聖殿池獲緑毛&KR0027;示¶
輔臣上作七言詩近臣和四年七月甲申賜晏穎出身¶
穎獻文藁十巻上嘉其宫沼瑞&KR0027;賦召試三題而命之¶
<pb:KR3k0032_WYG_199-35a>¶
(祥符九年荆門/獻之詳見御詩)五年三月庚辰兖州獻金色&KR0027;一四月¶
辛酉後苑池中獲緑毛&KR0027;上作七言詩閏十月己丑新¶
州獻盧江六眼&KR0027;七年正月丙辰明州獻青毛金文&KR0027;¶
一　丘遲賀毛&KR0027;啓&KR0007;甲應於姬渚青髯符於夏室藏¶
采千載獻狀一朝寶瑞開圖珍祥異諜(懷星抱月/負字銜書)¶
　吳淑賦負河圖之八卦標禮經之四靈　齊永¶
明中有獻青毛神&KR0027;一　禮統神&KR0027;之象上員法¶
天下方法地皆有盤法丘山元文交錯成列宿運轉應¶
<pb:KR3k0032_WYG_199-35b>¶
四時　禮斗威儀君乗水而王江海著其象&KR0027;龍被文¶
而見　運斗樞瑶光星散為&KR0027;(星經天&KR0027;五/星南漢中)¶
　　　雍熈緑&KR0027;(見御/詩)　六眸&KR0027;(見/後)¶
至道元年七月丁巳永州言零陵得六眸&KR0027;一以獻詔¶
示近臣祥符九年九月戊子遼州獻白兔荆門軍獻緑¶
毛&KR0027;詔申諭諸路自今祥異勿復來貢嘉祐八年十月¶
鼎州芝草叢生下得異&KR0027;　名符在沼瑞應巢蓮　戴¶
記以在宫沼為王者難致之瑞　墨子夏后鑄鼎於昆¶
<pb:KR3k0032_WYG_199-36a>¶
吾灼白若之&KR0027;¶
　　　蠶¶
　　　漢野蠶成繭¶
古今注元帝永元四年東萊郡東牟山有野&KR0345;為繭¶
光武紀建武二年野&KR0345;成繭被於山阜人收其利　吴¶
都賦國稅再熟之稻鄉貢八蠶之緜(交州記曰一嵗/八蠶出日南)¶
　　　唐野蠶成繭　緑&KR0345;　&KR0345;四熟¶
武德五年四月梁州野&KR0345;成繭貞觀十二年滁州言野¶
<pb:KR3k0032_WYG_199-36b>¶
&KR0345;成繭徧於山阜九月楚州言野&KR0345;成繭(紀貞觀二十/年是嵗滁豪)¶
(二州野&KR0345;成繭十三年是嵗滁州野/&KR0345;成繭十四年六月滁州野&KR0345;成繭)十三年野&KR0345;又食¶
槲葉成繭其色綠凡收六千五百七十石十四年六月¶
又收八千三百石文宗開成二年十月陳許奏野&KR0345;自¶
生桑上三遍成繭連綿九十里百姓以為絲綿紬絹代¶
宗大厯五年九月太原奏文水縣冬&KR0345;成繭　尹思正¶
治青州有績&KR0345;至嵗四熟路敬潜以為善政致祥　天¶
寶元年九月益州獻三熟&KR0345;繭¶
<pb:KR3k0032_WYG_199-37a>¶
　　　宋野蠶成繭¶
乾德四年八月京兆府野&KR0345;成繭節度使呉廷祚緘絲¶
以獻纎潤可愛開寶七年齊州奏野&KR0345;成繭二萬枚五¶
月開封封丘民家&KR0345;簇有繭成被廣五尺長倍之七月¶
陽武縣野&KR0345;成繭九月長葛縣桑&KR0345;成繭　咸平二年¶
七月庚戌開封獻野&KR0345;絲祥符元年五月丙戌内出酸¶
棗民程矩家&KR0345;自成被付朝堂示百官輕黄宻綴非人¶
力可及五年五月藤州鐔津縣野&KR0345;成繭是州不産&KR0345;¶
<pb:KR3k0032_WYG_199-37b>¶
此食山柘而成州緘絲以奏六年六月藤州山柘&KR0345;成¶
繭七月京兆野&KR0345;成繭八月亳州桑&KR0345;成繭奉祀使丁¶
謂繰絲并絮以奏景祐四年五月庚申滑州言靈河縣¶
民家&KR0345;自成被長二丈五尺廣四尺上以為祥賜其家¶
茶綵嘉祐五年十月深州言野&KR0345;成繭被於原野石州¶
嘉禾合穗紹興二十二年五月容州奏野&KR0345;成繭¶
宋元嘉十六年宣城宛陵野蠶成繭彌漫林谷大明三¶
年五月癸巳宛陵生野&KR0345;三百餘里　呉黄龍三年夏¶
<pb:KR3k0032_WYG_199-38a>¶
野&KR0345;成繭　漢志雜占有相&KR0345;十三卷　崇文目農家¶
淮南王&KR0345;經三卷孫氏&KR0345;書二卷　至道元年五月十¶
九日同州馮翊民李元真獻&KR0345;經一卷留春禁中　禹¶
貢兖州桑土既&KR0345;青州篚檿絲(山桑酓史/記云  絲)　禹敷兖土¶
叙文篚於既&KR0345;周述豳風首懿筐於載績　桑壇&KR0345;館¶
　園客之絲(列仙傳繭/大如盆)氷&KR0345;之繭(拾遺録東海圓嶠山/有氷&KR0345;五色絲織為)¶
(文/錦)　展北郊之禮趨南陌之功　仙&KR0345;曳繭美稼抽芒¶
(崔融/表)扶桑貢絲(梁四公記扶桑國/貢黄絲三百斤)　成匪婦功不假柔¶
<pb:KR3k0032_WYG_199-38b>¶
桑之育化由天造奚煩燠室之居　或類八綿不資三¶
灑　周禮馬質注&KR0345;書&KR0345;為龍精月直大火則浴其種¶
　漢書繭不&KR0345;自成　荀子&KR0045;泉有賦　占之五泰¶
唐張良器海人獻氷&KR0345;賦自堯年而效美願充垂拱之¶
裳　被阜以生漢庭熙洽食槲而化唐室隆平異呉都¶
之八&KR0345;侔園客之五色¶
　¶
　玉海卷一百九十九¶
#+PROPERTY: JUAN 卷一百九十九
