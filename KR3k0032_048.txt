# -*- mode: mandoku-view -*-
#+TITLE: 玉海
#+DATE: 2019-03-29 20:25:15.137732
#+PROPERTY: ID KR3k0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 49
<pb:KR3k0032_WYG_048-1a>¶
¶
卷四十八¶
欽定四庫全書¶
　玉海卷四十八¶
　　　　　　　　　　　　宋　王應麟　撰¶
　藝文¶
實録¶
¶
　實録起於蕭梁至唐而盛雜取編年紀傳之法而為¶
　之以備史官採擇¶
¶
梁實録¶
¶
唐志梁皇帝實録周興嗣二卷(興嗣撰皇帝實録皇徳記起居注)謝昊¶
<pb:KR3k0032_WYG_048-1b>¶
五卷太清實録十卷雜史許嵩(唐人)建康實録二十卷(六朝)¶
(所都)偽史劉昞燉煌實録二十卷　晁氏志建康實録始¶
自吳起漢興平元年終於陳末禎眀三年南朝六代四¶
百年間君臣行事及土地山川城池宫苑制置興壞用¶
存古跡有異事則注之¶
¶
唐二十八部實録¶
¶
志凡實録二十八部三百四十五卷始周興嗣終於吳¶
<pb:KR3k0032_WYG_048-2a>¶
兢中宗實録劉知幾太上皇實録以下至韋保衡武宗¶
實録不著録四百五十七卷　六典史官本起居注以¶
為實録　崇文總目三十三部八百四十一卷唐髙祖¶
至周世宗¶
¶
唐髙祖實録　太宗實録¶
¶
志髙祖實録二十卷敬播撰房玄齡監修許敬宗删改¶
(起創業盡貞觀九年)今上(太宗)實録二十卷敬播顧胤撰房玄齡監¶
修(盡貞觀十四年)　㑹要貞觀十七年七月十六日癸巳司空¶
房玄齡給事中許敬宗著作郎敬播等上髙祖今上(太宗)¶
<pb:KR3k0032_WYG_048-2b>¶
實録各二十卷使諫議大夫禇遂良讀之始讀太宗初¶
生祥瑞感動流涕曰朕富有四海追思膝下不可復得¶
收卷遣編之秘閣賜皇太子諸王各一部(封玄齡一子縣男賜物千)¶
(段壐書褒美)　敬播傳與敬宗撰髙祖實録興創業盡貞觀十¶
四年至是又撰太宗實録訖二十三年(房喬嘗稱播為陳壽之流)　通鑑¶
貞觀十七年七月癸巳書成上之上見其書六月四日¶
事語多㣲隠命削去浮辭直書其事初上謂監修國史¶
<pb:KR3k0032_WYG_048-3a>¶
玄齡曰前世史官所記皆不令人主見之何也對曰史¶
官不虚美隠惡人主見之必怒故不敢獻上曰朕欲自¶
觀國史知前日之惡為後來之戒公可撰次以聞諫議¶
大夫朱子奢上言云云上不從玄齡乃删為髙祖今上¶
實録¶
¶
唐貞觀實録¶
¶
志長孫無忌貞觀實録四十卷　㑹要永徽元年閏五¶
月二十三日史官太尉無忌等修貞觀實録畢上之起¶
貞觀十五年至二十三年五月勒成二十卷通前共四¶
<pb:KR3k0032_WYG_048-3b>¶
十卷顯慶元年七月三日史官太尉無忌左僕射于志¶
寧等修國史成起義寧盡貞觀末凡八十一卷藏其書¶
於内府至四年二月九日中書令許敬宗等五人受詔¶
撰貞觀二十三年以後至顯慶三年實録成二十卷添¶
成一百卷上以敬宗所記多非實録謂劉仁軌曰此既¶
乖於實録何以垂之後昆(髙祖太宗實銶敬播所修頗多詳直敬宗輙以愛増刪改)¶
(本傳所擿四事)　書目太宗實録四十卷許敬宗奉詔定起初¶
<pb:KR3k0032_WYG_048-4a>¶
誕盡貞觀二十三年八月　舊史顧胤撰太宗實録二¶
十卷(永徽中)¶
¶
唐髙宗實録¶
¶
志許敬宗皇帝實録三十卷髙宗後修實録三十卷(崇文)¶
(目書目止有後修)初令狐徳棻撰止乾封劉知幾吳兢續成(起初)¶
　載盡永淳二年(初顯慶四年許敬宗等撰貞觀二十三年以後至顯慶三年成二十卷)韋述髙宗¶
實録三十卷武后髙宗實録一百卷¶
¶
唐則天實録¶
¶
志則天皇后實録二十卷(書目同)魏元忠武三思祝欽眀¶
<pb:KR3k0032_WYG_048-4b>¶
徐彦伯栁冲韋承慶崔融岑羲徐堅撰劉知幾吳兢删¶
正　吳兢傳初與劉子玄撰定武后實録叙張昌宗誣¶
證魏元忠事頗言說已然可賴宋璟等邀勵苦切故轉¶
禍為忠說為相讀之心不善知兢所為即從容謂曰劉¶
生書魏齊公事不少假柰何兢曰子玄已亡不可受誣¶
地下兢實書之其草故在聞者歎其直說屢以情蘄改¶
辭曰徇公之情何名實録卒不改世謂今董狐　㑹要¶
<pb:KR3k0032_WYG_048-5a>¶
神龍二年五月魏元忠至徐堅等修則天實録三十卷¶
文集一百卷上之開元四年十一月十四日子玄兢重¶
修則天實録三十卷與中睿實録同上¶
¶
唐中宗實録　睿宗實録¶
¶
志吳兢中宗實録二十卷劉知幾太上皇實録十卷(書目)¶
(十卷下止傳位)睿宗實録五卷　㑹要開元四年十一月十四¶
日修史官劉子玄吳兢撰中睿實録各二十卷成以聞¶
又引古義白於執政姚崇奏叙事記言所録雖重承恩¶
賜命固不在多請各賜物五百段許之　中興書目中¶
<pb:KR3k0032_WYG_048-5b>¶
宗實録起神龍元年復位盡景龍四年八月傳位凡六¶
年睿宗實録十卷起初誕盡先天二年七月禪位凡四¶
年又五卷知幾兢等撰起藩邸盡開元四年其書互為¶
詳畧¶
¶
唐玄宗實録¶
¶
志開元實録四十七卷失撰人姓名張説今上實録二¶
十卷説與唐頴撰次玄宗開元初事玄宗實録一百卷¶
<pb:KR3k0032_WYG_048-6a>¶
令狐峘撰元載監修(峘所纂開元天寳間事唯得諸家文集編其詔册以備一朝之遺事)¶
(多漏畧名臣傳記十無二三不稱良史)　中興書目一百卷元載令狐峘¶
撰起先天元年盡上元三年以大厯三年上凡五十年¶
　集賢注記唐頴進所撰稽典一百卷燕公奏留史館¶
修史撰今上實録十三卷韋述知史館敕令述寫燕公¶
所撰今上實録二十卷藏集賢史庫　㑹要元和十四¶
年九月(乙巳)上謂宰臣曰朕讀玄宗實録見開元之初鋭¶
意求理至十五六年則稍懈至開元末又似不及中年¶
其故何也崔羣對(又元和中讀玄宗實録見事出一主而興替頓殊李絳對)元和四¶
<pb:KR3k0032_WYG_048-6b>¶
年七月上讀貞觀開元實録見太宗撰金鏡書及帝範¶
玄宗撰開元訓誡思繼前躅遂制君臣事跡¶
¶
唐肅宗實録¶
¶
志肅宗實録三十卷元載監修(中興書目卷同元載撰起至徳元盡後元年凡)¶
(六年)　㑹要元和七年六月上讀肅宗實録見大臣傳多¶
浮辭虚美因宣與史官令紀事詣實¶
¶
唐代宗實録¶
¶
<pb:KR3k0032_WYG_048-7a>¶
志令狐峘代宗實録四十卷(中興書目同起寳應元盡大厯十四年九十七年)¶
　㑹要元和二年七月(癸巳)大僕丞令狐丕進父峘所撰¶
代宗實録四十七卷　詔贈工部尚書(建中初受詔撰未就聽在外成書)當時名臣如　¶
(房琯而直諒如顏真卿畧而不載時譏漏畧)¶
¶
唐建中實録　徳宗實録¶
¶
志沈既濟建中實録十卷　舊史崇文目同(沈既濟傳撰建中實録時稱其能)徳¶
宗實録五十卷蔣乂樊紳林寳韋處厚獨孤郁撰裴垍¶
監修　崇文目同(書目同裴垍等撰凡二十五年起建元中盡貞元二十一年)　㑹要元和¶
二年二月詔撰徳宗實録五年十月庚辰宰臣裴垍與¶
<pb:KR3k0032_WYG_048-7b>¶
史官蔣武韋處厚等五人撰五十卷獻之(賜垍錦綵銀噐)　書¶
目唐建中實録十五卷左拾遺沈既濟撰起大厯十四¶
年以建中二年十月終篇既濟作五例舉終必見始善¶
惡必評月必舉朔史官雖卑出入必書太子曰薨自謂¶
辭雖不足而書法無隠云¶
¶
唐順宗實録¶
¶
志順宗實録五卷韓愈沈傳師宇文籍撰李吉甫監修¶
<pb:KR3k0032_WYG_048-8a>¶
　愈表云元和八年十一月監修吉甫授臣以前史官¶
韋處厚所撰先帝實録三卷云未周悉令臣重修臣與¶
修撰傳師直館籍等採訪修成五卷削去常事著其繫¶
於政者比舊録十益六七忠良姦佞莫不備書去月二¶
十九日進今月四日重令刋正其奉天功烈更加尋訪¶
已據所聞載於首卷　太和二年詔實録所書徳順朝¶
禁中事起於謬傳殊非信史令史官詳正(愈言禁中事頗切直宦官)¶
(惡之屢言不實故令路隋等刋正開成二年三月帝曰似未詳實)　路隋傳愈書禁中¶
事切直宦孺訾其非實詔隋刋正隋言愈所書非自出¶
<pb:KR3k0032_WYG_048-8b>¶
元和以來相循逮今有詔擿貞元永貞間數事為失實¶
餘不復改　景祐中編次崇文總目順宗實録有七本¶
皆五卷五本略而二本詳¶
¶
唐憲宗實録¶
¶
志憲宗實録四十卷沈傳師鄭澣宇文籍蔣係李漢陳¶
夷行蘇景裔撰杜元頴韋處厚路隋監修　中興書目¶
路隋等撰起藩邸盡元和十五年正月按文宗實録長¶
<pb:KR3k0032_WYG_048-9a>¶
慶二年閏十月己亥路隋以學士處厚以舍人兼修撰¶
更日入史館眀年詔元頴與傳師澣籍與處厚隋等分¶
年編次未及成大和中詔景裔夷行漢係等續修成四¶
十卷　四年三(丁酉路隋進)目録一卷(目録今不存)上之時大和四年¶
也賜錦綵銀器㑹昌元年四月又詔再修撰與先撰成¶
本同進三年十月宰臣李紳史臣鄭亞等進重修四十¶
卷賜銀綵大中二年十一月又詔止行舊本其再修本¶
今不傳(周墀建言故宰相徳𥙿重定元和實録竄寄他事以廣父功遂制新書)　循吏傳¶
宣宗讀元和實録見韋丹政事卓然命刻於碑¶
<pb:KR3k0032_WYG_048-9b>¶
¶
唐穆宗實録¶
¶
志穆宗實録二十卷蘇景胤王彦威楊漢公蘇滌裴休¶
撰路隋監修　書目路隋等撰起元和十五年正月盡¶
長慶四年十一月凡五年隋傳云大和七年表上憲穆¶
實録今案上憲録在四年¶
¶
唐敬宗實録¶
¶
志敬宗實録十卷陳商鄭亞撰李讓夷監修　書目李¶
<pb:KR3k0032_WYG_048-10a>¶
讓夷等撰起長慶四年盡寳厯二年凡三年㑹昌五年¶
上鄭亞等修撰¶
¶
唐文宗實録¶
¶
志文宗實録四十卷盧耽蔣偕王渢盧告牛業撰魏謩¶
監修　書目崇文目同起寳(二年盡開成五年凡十四年)　㑹要大中八年三月¶
魏謩修成上之(賜銀器錦綵有差)　孫甫曰髙祖至文宗實録¶
敘事詳備差勝他書¶
¶
唐武宗實録¶
¶
志武宗實録三十卷韋保衡監修(五代時唯存一卷)崇文目一卷　¶
<pb:KR3k0032_WYG_048-10b>¶
書目皇朝宋敏求撰二十卷起開成五年正月盡㑹昌¶
六年三月凡七年宣宗實録三十卷敏求撰起藩邸盡¶
大中十四年二月¶
¶
唐列聖實録¶
¶
㑹要元和三年十一月上鋭於為理徧讀列聖實録見¶
貞觀開元故事竦慕不能釋卷謂宰臣裴垍等曰太宗¶
嗣業如此玄宗政理如此我讀國史始知萬倍不及先¶
<pb:KR3k0032_WYG_048-11a>¶
聖猶須宰臣百官同心輔助况朕今日獨能為理耶事¶
有乖宜望卿盡力正救裴垍等曰陛下及此實宗廟社¶
稷之福自是延英議政率漏下五六刻元和四年上覽¶
貞觀故事嘉鄭公諌諍匪躬詔京兆尹訪其子孫及故¶
居出内庫錢贖賜之七年七月己未延英謂宰臣吉甫¶
曰覽代宗實録見先朝紀綱不立嘉歎卿先人事迹¶
志目録類孫玉汝唐列聖實録目二十五卷(崇文目五十卷)¶
¶
宋朝續唐録　唐朝補遺録¶
¶
唐咸通中宰臣韋保衡與史官蔣偕皇甫燠撰武宣兩朝¶
<pb:KR3k0032_WYG_048-11b>¶
實録光化初裴䞇撰懿僖實録至五代皆缺(唯存武宗録一卷)皇¶
朝趙隣幾補實録淳化五年遣錢熈乘傳取其書四月戊¶
申得所著補㑹昌以来日厯三十六卷及他書百卷宋敏¶
求續成唐録一百卷慶厯五年王堯臣上之九月癸巳以¶
敏求為館閣校勘　書目㑹昌實録二十卷宣懿僖昭實¶
録各三十卷哀帝實録八卷合一百四十八卷(今懿宗二十五卷)¶
㑹要大順二年杜讓能奏宣懿僖三朝實録未修二月¶
<pb:KR3k0032_WYG_048-12a>¶
敕吏部侍郎栁玭右補闕裴廷裕十五人修之踰年不¶
編一字唯廷裕撰成東觀奏記三卷納史館　晉天福¶
六年二月起居郎賈緯奏唐自武宗以後六朝唯有武¶
宗實録一卷餘皆缺畧今采訪遺文及耆舊傳説編成¶
六十五卷目為唐朝補遺録緯所論次多缺誤而事迹¶
粗存亦有補於史氏(崇文目唐年補録六十五卷賈緯備史六卷)¶
¶
建隆五代通録¶
¶
書目通録六十五卷建隆間昭文館大學士范質撰以¶
五代實録共三百六十卷為繁遂總為一部命曰通録¶
<pb:KR3k0032_WYG_048-12b>¶
肇自梁開平迄於周顯徳凡五十三年　范質傳述朱¶
梁至周五代為通録六十五卷乾徳五年三月戊申范¶
昊上先臣所撰五代通録　崇文總目初梁末帝無實¶
録質自以聞見補成之其纘次時序最有條理(編年類)¶
後唐眀宗命端眀樞宻學士修日厯周世宗用陶榖之¶
言修眀宗之制　天成三年何瓉言張昭有史學甞私¶
撰同光實録十二卷又欲撰三祖志并藏昭宗朝賜武¶
<pb:KR3k0032_WYG_048-13a>¶
皇制詔九十餘篇即以為史館修撰補為紀年録二十¶
卷莊宗實録三十卷上之又修眀宗實録成三十卷¶
顯徳中撰周祖實録三十卷及梁唐漢五朝實録梁事¶
遺失餘三帝實録皆藏史閣¶
¶
咸平重修太祖實録¶
¶
太平興國三年正月己酉命李昉扈䝉李穆董淳趙隣¶
幾同修太祖實録五年九月甲辰史館修為五十卷以¶
獻賜監修沈倫史官李昉扈䝉等襲衣金帶錦綵銀器¶
　淳化五年四月癸未命張垍李至等同修國史先是¶
<pb:KR3k0032_WYG_048-13b>¶
上語宰相曰先朝事耳目相接今實録中多有漏畧可¶
集史官重修蘇易簡對曰近代委學士扈䝉修史䝉性¶
懦逼於權勢多所諱避甚非直筆上因言及太祖受命¶
之際非謀慮所及陳橋之事史册所缺冝令至等重加¶
綴緝是年十月丙午張垍等獻重修太祖紀一卷以朱¶
墨雜書(垍所上紀不列於史館)凡躬承聖問及史官採摭之事即¶
朱書以别之其書未成　真宗咸平元年九月己巳下詔以¶
<pb:KR3k0032_WYG_048-14a>¶
沈淪所修事多漏略先朝命張垍重修太祖實録未成㑹¶
倫没命右僕射吕端集賢學士錢若水重修丁丑又以¶
王禹偁李宗諤梁顥趙安仁等同修二年六月丁巳書¶
成凡五十卷并事目二卷平章事李沆監修上之表云¶
前集録敘天造之始稽國姓之源發揮無取銓次失當¶
今之所正率由舊章文武羣臣舊載者九十二人(或作九十)¶
(一)今増其遺漏一百四人其於制禮作樂經文緯武申¶
眀大政釐改庶務著於甲令垂為法式靡不具載帝覧¶
之稱善癸亥詔褒諭賜襲衣金犀帶銀帛若水而下加¶
<pb:KR3k0032_WYG_048-14b>¶
散官食邑先是詔並加恩而沆獨辭李沆所修視前録¶
為稍詳而真宗猶謂未備大中祥符九年復詔趙安仁¶
眺逈陳彭年夏竦崔遵度同修王旦監修眀年書成自¶
興國至祥符前後凡三修　景徳四年閏五月庚寅馬¶
知節曰太祖數事恐實録中未載上令知節具録奏聞¶
以備史闕¶
¶
咸平太宗實録¶
¶
<pb:KR3k0032_WYG_048-15a>¶
至道三年十一月己巳(真宗初即位)命集賢院學士錢若水¶
等修太宗實録若水請柴成務宗度吳淑楊億同修請¶
令修實録官逓宿本院十二月甲午又言太平興國八¶
年以前君臣獻替不著於話言淳化五年以後親決萬¶
機不聞於䇿府請降詔㫖於前任宰執三司等處移牒¶
求訪以備缺文從之時有昭宣使王延徳(一本作王建徳)上太¶
宗南宫事跡三卷命送修實録院　咸平元年八月乙¶
巳(十九日)書成凡八十卷(楊億獨修五十六卷)若水等奉表以獻(表云)¶
(借箸之畫咸所預聞執簡而書莫非摭實)上親覧涕泗嗚咽命坐從容勞問¶
<pb:KR3k0032_WYG_048-15b>¶
纔九月而畢上甚歎其速以其書入禁中時若水判集¶
賢院因用院印史館無所預以諸王賜食聴為修撰所令¶
莊宅使劉承珪掌其事乙夘若水等加食邑階勲賜器¶
帛　長編至道三年十一月乙巳詔工部侍郎集賢院¶
學士錢若水修太宗實録若水舉官同修起居舍人李¶
宗諤預焉上曰自太平興國八年以後皆李昉在中書¶
日事史䇿本憑直筆若子為父隠何以傳信於後代除¶
<pb:KR3k0032_WYG_048-16a>¶
宗諤不可餘悉許至咸平元年以後(並同前)上前出㑹要¶
　祥符九年二月己丑監修王旦言兩朝實録事有未¶
備者望付修史官増修從之遂委趙安仁眺逈等増續¶
眀年書成其卷帙如舊¶
¶
乾興真宗實録¶
¶
乾興元年十一月癸酉(八日)命翰林承㫖李維學士晏殊¶
修撰真宗實録諭以一朝大典謹筆削之意壬午(十六日)¶
命孫奭宋綬陳堯佐為同修撰官十二月丁巳詔宰臣¶
馮拯提舉監修天聖元年二月乙巳王舉正李淑為檢¶
<pb:KR3k0032_WYG_048-16b>¶
討拯卒又命宰臣王欽若代之天聖二年三月癸夘書¶
成凡百五十卷事目五卷癸夘欽若等詣承眀殿以獻¶
兩宫覽書涕泣命坐勞問錫㑹進官(錫宴於編修院一本無事目五卷)¶
甲辰以欽若為司徒丙午李維等遷官第賜器幣襲衣¶
金犀帶鞍勒馬¶
¶
嘉祐仁宗實録¶
¶
嘉祐八年十二月十二日庚辰(時英宗已即位)命翰林學士王¶
<pb:KR3k0032_WYG_048-17a>¶
珪賈黯范鎮修仁宗實録以宋敏求吕夏卿韓維為實¶
録院檢討官治平元年二月戊辰命宰臣韓琦提舉(治平)¶
(四年五月上遣使取浄草二篇留觀禁中賜史臣手詔)熈寧二年七月己丑韓琦¶
上之凡二百卷　又本有事目十卷(長編命王珪等為檢討入内都知任守忠管勾敏求時知)¶
(亳州召用之無韓琦提舉事)¶
¶
熈寧英宗實録¶
¶
熈寧元年正月二十四日(一云二月丁酉)詔以宰相曽公亮提¶
舉吕公著韓維王安石修撰孫覺曽鞏檢討二年七月¶
己丑司徒韓琦等上英宗實録三十卷事目三卷(一云曽公)¶
<pb:KR3k0032_WYG_048-17b>¶
(亮等上)賜詔奬諭　時與仁宗實録同上(琦等言書成乞不推恩從之)¶
¶
元祐神宗實録¶
¶
元祐元年二月六日乙丑詔修閏二月命司馬光提舉¶
鄧温伯陸佃並修撰十月又以吕公著提舉黄庭堅范¶
祖禹檢討四年左僕射吕大防提舉六年三月四日癸¶
亥書成進呈上東鄉再拜然後開編大防於簾前進讀¶
詔止讀令進(七日賜宴于實録院)丙子大防等遷秩　紹聖元年¶
<pb:KR3k0032_WYG_048-18a>¶
四月戊辰從蔡卞之請重修至三年十一月戊辰書成¶
進之　元符三年五月左正言陳瓘言伏聞王安石日¶
録七十餘卷具載熈寧中奏對議論之語此乃人臣私¶
録非朝廷典册自紹聖再修凡日厯時政記及御集所¶
不載者徃徃専據此書追議刑賞宗廟之美皆為私史¶
所攘願詔史官别行刪修詔三省同參對聞奏靖國元¶
年六月壬戌詔熈寧元豐事實具備元祐紹聖編録具¶
存訂正討論宜公乃心務不失實十月詔前降參取元¶
祐實録及刪除王安石日録指揮更不行¶
<pb:KR3k0032_WYG_048-18b>¶
¶
紹興重修神宗實録¶
¶
紹興五年九月十五日乙酉左僕射監修趙鼎史館修¶
撰范冲直史館任申先著作佐郎張九成等上重修實¶
録五十卷(後三日制鼎進二官冲等一官)至六年正月癸未成書通已¶
進凡二百卷繕寫三部一為御覽一藏天章閣一付秘¶
省先是建炎初上謂朱勝非曰神宗史録事多失實遂¶
降詔重修勝非薦范冲兼史事冲言神宗實録自紹聖¶
<pb:KR3k0032_WYG_048-19a>¶
中已命官重修既經删改慮他日無所質證今為考異¶
追記紹聖重修本末朱字係新修黄字係删去墨字係¶
舊文每條即著臣所見於後以示去取(世號朱墨史)　紹興¶
九年二月壬子朔史館進祖宗實録上曰朕欲見景徳¶
講和後故事¶
¶
紹興重修哲宗實録¶
¶
初元符三年詔修哲宗實録至大觀四年四月成書紹¶
興四年五月庚申詔條具重修事件八年六月九日癸¶
亥左僕射監修趙鼎修撰勾濤祕書少監尹焞著作郎¶
<pb:KR3k0032_WYG_048-19b>¶
張嵲佐郎胡珵校勘朱松李彌正髙䦎范如圭等以重¶
修哲宗元豐八年至元祐八年實録上之至九月甲午¶
書成起紹聖元年至元符三年通前録為一書成一百¶
五十卷先後進呈(著作何掄謂舊録一書不應分前後請併紹聖元符接續修纂從之)上¶
皆御殿如進神宗實録之制丁未趙鼎遷特進先是宰¶
臣朱勝非言哲宗實録經京卞之手議論不公遂詔史¶
官看詳重修後邵溥上其父伯温辨誣王銍上元祐八¶
<pb:KR3k0032_WYG_048-20a>¶
年補録送史館參修初舊録係二百卷勾濤言請¶
依英宗實録例目通融裁減卷帙從之　乾道七¶
年十一月二十八日詔秘省繕寫太祖至哲宗實録讐¶
校以進　神録有考異哲録有辨誣皆出范冲一¶
手¶
¶
紹興徽宗實録　淳熈重修　乾道欽宗實録¶
¶
紹興七年詔修八年秋即史館開實録院十一年七月¶
戊戌進六十卷(自元符三年至大觀四年)丁未提舉秦檜遷少保封¶
兾國公庚戌修撰已下各遷秩所修疎畧二十八年二¶
<pb:KR3k0032_WYG_048-20b>¶
月癸巳修撰賀允中等請重修大觀以前實録八月戊¶
戌(十一日)提舉湯思退等上一百五十卷以左僕射沈該¶
為禮儀使(自八年秋開院踰二十年乃成)再加増潤猶多疎畧　上御垂拱殿進¶
呈訖奉安於天章閣(一云藏于敷文閣)又以小本進入禁中癸¶
夘思退遷左正奉大夫丙午同修國史周麟之奏副本¶
在有司者宜謹其藏不許關借傳寫　乾道四年四月¶
甲寅上欽宗實録四十卷并帝紀(乾道二年十一月起居舍人洪邁奏欽宗)¶
<pb:KR3k0032_WYG_048-21a>¶
(日厯已成宜修纂十二月詔免進呈因龔茂良所補日厯而修)五年十二月秘書少監¶
李燾請重修徽録六年置院重修淳熈四年三月九日¶
上重修徽録二百卷考異二十五卷目録二十五卷進¶
呈如二十八年之制(燾薦吕祖謙為檢討審訂増削數百條書遂成)汪藻纂元符以來　¶
(詔㫖至宣和凡八百六十五卷實録所取十盖七八然猶多脱畧燾増修之)　紹興以後置¶
二相則右相仍領實録院無次輔則以執政權執政¶
權提舉實録自乾道二年十二月魏杞始以無相故¶
也¶
<pb:KR3k0032_WYG_048-21b>¶
慶元髙宗實録¶
¶
淳熈十五年三月十一日洪邁請開院修纂慶元三年¶
二月五日上二百八十卷起藩邸至紹興十六年修撰¶
傅伯壽等　嘉泰二年正月二十一日又上二百二十¶
卷起十七年至三十二年修撰袁説友等自奉詔至成¶
書凡十六年成五百卷¶
¶
嘉泰孝宗實録　光宗實録¶
¶
慶元元年七月二十日詔修孝宗實録嘉泰二年詔傅¶
<pb:KR3k0032_WYG_048-22a>¶
伯壽陸游同修専以委之三年四月十七日上五百卷¶
又上光宗實録一百卷¶
實録自東都以前凡一百六十八年不過一千餘卷南¶
度後髙孝六十餘年亦一千卷孝録比他書尤疏駁¶
¶
淳祐寧宗實録¶
¶
二年二月上¶
重修太祖實録李沆辭加恩　太祖太宗史成王旦進¶
秩司徒　真録并正史成提舉並遷秩　仁英録并兩¶
朝正史成提舉韓琦曽公亮王珪並辭之但賜器幣¶
<pb:KR3k0032_WYG_048-22b>¶
有差珪又増一子六品服　元祐神録成左相吕大¶
防遷兩秩　紹興重修神録左相趙鼎進二官為左¶
光祿大夫鼎辭賜銀帛衣帶一子六品服用元豐舊¶
制也¶
¶
記注¶
¶
　荀悅申鍳朝有二史左史記言右史記動動為春秋言¶
　為尚書君舉必記臧否成敗無不存焉　隋志周穆¶
<pb:KR3k0032_WYG_048-23a>¶
　天子傳體制與今起居注正同盖周時内史所記王¶
　命之副¶
¶
周公記注¶
¶
春秋左氏傳隠八年注諸例或發於始事或發於後者¶
固宜有所異同亦或丘眀所傳記注本末不能皆備疏¶
周公舊凡於記注之文散在諸事丘眀作傳因記注之¶
文發例故或先或後　左氏傳序周徳既衰官失其守¶
赴告䇿書諸所記注多違舊章仲尼因魯史䇿書成文¶
遵周公之遺制眀將來之法其發凡以言例皆經國之¶
<pb:KR3k0032_WYG_048-23b>¶
常制周公之垂法史書之舊章仲尼從而修之以成一¶
經之通體注隠公七年始發凡例特云謂之禮經十一¶
年又云不書於䇿建此二句於諸例之端眀書於䇿者¶
皆有經國之常制非仲尼始造䇿書自制此禮也　昭¶
二年注春秋遵周公之典以序事故云周禮盡在魯矣¶
疏定四年傳稱備物典䇿以賜伯禽典䇿則史官記事¶
之法也¶
<pb:KR3k0032_WYG_048-24a>¶
¶
漢著記¶
¶
藝文志春秋家漢著記百九十篇(一作卷)注師古曰若今¶
起居注　律厯志劉歆厯譜著紀髙祖即位十二年惠¶
帝著紀七年髙后著紀八年文帝著紀二十三年景帝¶
著紀一十六年武帝著紀五十四年昭帝著紀十三年¶
宣帝著紀二十五年元帝著紀十六年成帝著紀二十¶
六年哀帝著紀六年平帝著紀孺子著紀更始著紀自¶
漢元年訖更始二年凡二百三十嵗光武皇帝著紀以¶
景帝後髙祖九世孫改元建武嵗在鶉尾之張度即位¶
<pb:KR3k0032_WYG_048-24b>¶
三十三年　五行志凡漢著紀十二世二百一十二年¶
日食五十三朔十四晦三十六先晦一日三(唐開元厯合朔議考)¶
(漢元光以來史官注記日食有加時者凡三十七事)　鄧后紀劉毅上書曰古之¶
帝王左右置史漢之舊典世有注記(兒寛傳臣瓉曰漢注卒史秩百石)¶
(宣紀黄龍元年師古曰漢注云此年二月黄龍見廣漢)　眺錯策謂髙皇功徳¶
歴之春秋終軍上對謂異獸奇木宜使著事者有¶
紀劉向封事言星聚等事而曰皆著於漢紀谷永¶
<pb:KR3k0032_WYG_048-25a>¶
封事言建始以來(元年)灾異而曰八世著記乆不塞¶
除(李竒曰髙祖以來至元帝)劉歆之譜三統厯則引髙帝至光武¶
著紀以明即位之年班固之志五行則引十二世著¶
紀驗日食之數　遷作史記本於紬金鐀石室之書固¶
作漢書本於探篹前記漢武有禁中起居注永平中撰¶
建武注記明徳后撰明帝起居注劉毅乞修長樂宫注獻¶
帝及晉代以來起居注皆近侍臣所録(後志注引獻帝起居注)後五　¶
　行志注(馬融言日蝕曰漢書所載史官占候)　唐陳正卿作續尚書其表謂¶
漢臣著記新體互約於表志則著記為漢起居注昭昭¶
<pb:KR3k0032_WYG_048-25b>¶
矣¶
¶
漢大事記　大年紀　漢帝年紀　春秋考紀¶
¶
史記漢興以來將相年表所記有曰大事記有曰相位¶
將位御史大夫位大事若髙祖始為漢中王破項羽踐¶
尊位而尊太上皇惠帝城長安文帝除苛律相位若蕭¶
何守關中將位若太尉盧綰為燕王御史大夫若周苛¶
守滎陽裴駰案司馬遷記事迄於太始元年而此表至¶
<pb:KR3k0032_WYG_048-26a>¶
陽朔鴻嘉後所増也　藝文志春秋類有太古以來年紀¶
二篇漢大年紀五篇　髙紀五年臣瓉注曰漢帝年紀¶
有信平侯臣陵都武侯臣起　文紀三年柴武注臣瓉¶
曰漢帝年紀為陳武　武紀天漢元年秋注閉城門大¶
捜臣瓉曰漢帝年紀六月禁踰侈七月閉城大捜則捜¶
索踰侈者也征和元年十一月臣瓉注引漢帝年紀發¶
三輔騎士大捜長安上林中　前敘傳起元髙祖終于¶
孝平十有二世二百三十年為春秋考紀注師古曰謂¶
帝紀也(眺錯云刻於玉版蔵於金匱歴之春秋紀之後世為帝者祖宗與天地相終)　史遷¶
<pb:KR3k0032_WYG_048-26b>¶
既易編年為紀傳而將相名臣年表之作復以漢興¶
以來大事為之記葢以成春秋之法也上自髙祖肇¶
造下迄天漢紀年之後凡闓基剏業則書之髙帝元年¶
春王漢秋定雍二年定塞翟等國據滎陽三年定魏代¶
趙四年定齊及燕五年破楚踐位是也伐畔除&KR1373;則書¶
之若髙祖之擊信布孝景之擊吳楚是也凡定都營國則¶
書之若都關中城長安若長樂未央之成太倉西市之¶
<pb:KR3k0032_WYG_048-27a>¶
立是也封建朝覲則書之若髙祖王兄仲於代文帝王¶
諸子於太原等國景立河間諸王武立六安諸王與夫¶
楚元齊悼之來朝諸侯王之至長安是也凡尊親立廟¶
册后建儲之禮則書之若髙祖之尊上皇惠景之立髙¶
文廟與夫太子之立書於髙帝之二年衛后之立書於¶
元朔之初載是也凡肆青除虐導民興利則書之若赦¶
復作除孥律孝悌力田之置八銖錢貨之行是也凡郊¶
祀正朔祥瑞災異則書之渭陽之祀雍畤之幸建元之¶
紀號太初之正厯與夫汾隂寳鼎之出河決地動之異¶
<pb:KR3k0032_WYG_048-27b>¶
是也¶
¶
漢禁中起居注¶
¶
隋志漢武帝有禁中起居注　通典周官有左右史記¶
其言事盖今起居之本漢武帝禁中起居注馬后撰眀¶
帝起居注則漢起居似在宫中為女史之任魏晉著作¶
掌之後皆近侍之臣録記後魏始置起居令周有著作¶
二人掌綴録起居著作之任自此而分　西京雜記葛¶
<pb:KR3k0032_WYG_048-28a>¶
洪家有漢武禁中起居注一卷漢武故事二卷(抱朴子論仙按)¶
(漢禁中起居注)　北史桞蚪曰漢魏以還宻為記注徒聞後世¶
無益當時¶
¶
漢建武注記　顯宗起居注¶
¶
馬嚴傳永平十五年顯宗召見詔留仁壽闥與校書郎¶
杜撫班固等雜定建武注記　隋志劉珍等撰漢記起¶
光武記注至靈帝　眀徳馬后紀后自撰顯宗起居注¶
削去兄防參醫藥事曰不欲後世聞先帝數親後宫之¶
家故不著也　荀恱申鑒先帝故事有起居注日用動¶
<pb:KR3k0032_WYG_048-28b>¶
静之節必書焉宜復其式内史掌之以紀内事　楊賜¶
傳侍講注籍　文選赭白馬賦李善注引漢眀帝起居¶
注帝向太山至滎陽有鳥鳴軛云云¶
¶
漢史官注記¶
¶
見天文書及唐厯議¶
¶
漢長樂宫注　古今注¶
¶
和熹鄧后紀初元五年平望侯劉毅以太后多徳政欲¶
<pb:KR3k0032_WYG_048-29a>¶
令早有注記上書安帝宜令史官著長樂宫注聖徳頌¶
以敷宣景燿勒勲金石垂之日月攄之罔極帝從之¶
伏無忌傳不其侯無忌與黄景崔寔等撰漢記又自采¶
集古今删著事要號曰伏侯注　隋志雜史伏無忌古¶
今注八卷其書上自黄帝下盡漢質帝(唐志三卷)¶
¶
晉古今注¶
¶
唐志儀注類崔豹古今注一卷又雜家崔豹古今注三¶
卷(輿服都邑音樂鳥獸魚蟲草木雜注問答釋義八篇)周䝉續古今注三卷(崇文目有)¶
(之)　隋志雜家古今注三卷　書目雜家古今注三卷¶
<pb:KR3k0032_WYG_048-29b>¶
晉太傅丞崔豹撰雜取古今名物各為考釋凡八門中¶
華古今注三卷五代唐馬縞撰初崔豹進古今注原釋¶
事物剏始之意縞復増益注釋以眀之凡六十六門¶
¶
晉泰始起居注　咸寧注(見元㑹)　起居注¶
¶
¶
梁流别起居注¶
¶
隋志晉泰始起居注二十卷(唐志同)咸寧起居注十卷(唐志)¶
(二十二卷)太康起居注二十一卷(唐志二十二卷)並李軌撰建武太¶
<pb:KR3k0032_WYG_048-30a>¶
興元康咸和咸康建元永和升平隆和興寧咸安太和¶
寧康太元隆安元興義熈元熈皆有之(唐志有永平永昌)宋劉¶
道㑹(唐志作薈)撰晉起居注三百一十七卷(唐志三百二十卷)梁徐¶
勉以起居注煩雜乃為流别起居注六百六十卷(唐志有四)¶
(十七卷失姓名)　蜀志注引晉泰始起居注載詔曰諸葛亮在¶
蜀盡其心力其孫京隨才補吏　文選注引晉起居注¶
太康四年詔　世說注引惠帝建興太元起居注　魏¶
志注案陸機惠帝起居注　宋書傅亮與蔡廣書引陸¶
士衡起居注元嘉十四年河西王求晉起居注　宋志¶
<pb:KR3k0032_WYG_048-30b>¶
地理以晉宋起居凡諸記注推討辨折　齊永明二年¶
沈約兼著作郎撰次起居注　周興嗣撰皇帝實録皇¶
徳記起居注職儀¶
¶
唐六家起居注¶
¶
志起居注類六家三十八部一千二百七十二卷郭璞¶
穆天子傳六卷李軌晉太始起居注二十卷何始真晉¶
起居鈔五十卷劉道薈晉起居注三百二十卷王浚之¶
<pb:KR3k0032_WYG_048-31a>¶
三代起居注鈔十五卷温太雅大唐創業起居注三卷¶
此六家之著録者若漢獻帝晉咸寧太康永平咸和咸¶
康大興建元永和升平隆和興寧太和咸安寧康太元¶
崇寧元興義熈元熈宋永初景平元嘉孝建大眀後魏¶
齊永眀梁大同陳隋起居注及晉起居注鈔流别起居¶
注失姓名者二十六家而不著録者開元起居注姚璹¶
修時政記三家三千七百二十五卷總七家七十七部(并實錄詔)¶
(令)　隋志自穆天子傳漢獻帝起居注至隋開皇南燕¶
注四十四部一千一百八十九卷　六典四十一部¶
<pb:KR3k0032_WYG_048-31b>¶
舊志列代起居注四十一家¶
¶
唐創業起居注　貞觀注記¶
¶
藝文志温大雅(工部尚書)大唐創業起居注三卷(中興書目三卷起隋)¶
(大業十二年為大原道安撫盡義寧二年五月甲子即帝位改武徳元年紀用帥符䜟受命典册事)雜史大　¶
(雅今上王業記六卷)　百官志起居郎録起居法度舍人修記言¶
之史貞觀初(省舍人)以給事諌議兼知起居注或知起居¶
事每仗下議政事起居郎一人執筆紀録於前史隨之¶
<pb:KR3k0032_WYG_048-32a>¶
其後(顯慶中)復置起居舍人分侍左右秉筆隨宰相入殿¶
若仗在紫宸内閣夾香案分立殿下直第二螭首和墨¶
濡筆皆在坳處永徽後許敬宗李義府為相畏人之知¶
命舍人承㫖仗下與百官皆出不復聞機務矣(開元五年九月)¶
(宋璟建言令史官隨宰相入侍)　㑹要(兼列傳)蘇氏記曰貞觀中仗退後¶
太宗與宰臣議政事令起居郎一人執簡記録由是貞¶
觀注記稱為畢備貞觀元年杜正倫以給事中知起居¶
注帝曰朕坐朝不敢妄言正倫曰臣職左史一言之失¶
且筆之書千載累徳九年十月十六日帝欲見起居記¶
<pb:KR3k0032_WYG_048-32b>¶
録以知得失諌議大夫朱子奢曰聖徳舉無過事史臣¶
所述盡善陛下獨覽扵事無失傳示子孫竊有未喻中¶
主庸君飾非䕶短見時史直辭極陳善惡必不省躬罪¶
已唯當致怨史官全身畏死則悠悠千載尚可聞乎十¶
六年褚遂良以諌議大夫兼知起居事四月二十八日¶
(壬子)帝曰人君得觀之否對曰起居古左右史善惡必記¶
未聞天子自觀史帝曰朕有不善卿必記耶曰臣職在¶
<pb:KR3k0032_WYG_048-33a>¶
載筆君舉必書劉洎曰使遂良不記天下之人亦記之¶
矣七月八日帝曰朕行有三一監前代成敗二進善人¶
三斥逺羣小亦欲史氏不能書吾惡也憲宗元和十二¶
年九月舍人庾承休建言天子視朝羣臣以次對言有¶
可傳者承㫖宰臣示左右起居載録季送史官如故事¶
詔可執政以機宻不可露罷之(㑹要云庾敬休)左史猶因制敕¶
筆削右史但編集詔書而已劉知幾曰史官唯自詢采¶
二史不注起居文宗大和九年十二月令郎舍人入閣¶
日於螭頭下記言事開成初張次宗為舍人文宗始詔¶
<pb:KR3k0032_WYG_048-33b>¶
左右史立螭頭下記宰相奏對既退帝召見審正是非故¶
開成時事為最詳(鄭覃曰記注操筆赤墀下所書為後世法)開成中鄭朗為¶
起居郎文宗與宰相議政適見朗執筆螭頭下謂曰朕¶
将觀之曰故事天子不觀史帝謂宰相曰朗不俾朕見¶
起居注可謂善守職然庶一見以自改遂上之開成四¶
年十月乙夘帝就舍人魏謩取記注觀之謩不可帝曰¶
我既甞觀之曰史氏為失職陛下一見則後來所書必¶
<pb:KR3k0032_WYG_048-34a>¶
有諱屈善惡不實後代何信哉帝乃止武宗㑹昌二年¶
十月中書奏起居注記比者不逐季撰録請每季初即¶
納前一季所記與史館以遲速為殿最從之¶
¶
唐開元起居注　開元注記　古今注記¶
¶
藝文志開元起居注三千六百八十二卷失撰人名(于休)¶
(烈傳云蔵興慶宫)　厯志大衍中氣議曰較前代史官注記惟¶
元嘉十二年十一月甲戌景長皇極麟徳開元厯皆得癸¶
酉麟徳已前實録所記依時厯書之合朔議曰本史官候¶
簿考漢元光已来史官注記日蝕有加時者三十七事日¶
<pb:KR3k0032_WYG_048-34b>¶
度議曰考古史及日官候簿以太史注記日蝕衝考日¶
度日蝕議曰較古今日蝕四十三事月蝕九十九事課¶
皆第一五星議曰太初三統厯嵗星十二周天超一次¶
推商周間事大抵皆合驗開元注記差九十餘度較厯¶
必稽古今注記八氣均而行度齊上下相距反復相求茍¶
獨異於常則失行可知較史官所記嵗星二七事熒惑¶
二十八事鎮星二十一事太白二十二事辰星二十四¶
<pb:KR3k0032_WYG_048-35a>¶
事開元厯課皆第一(志凡唐著紀三百八十九年日食九十三朔九十一晦二十一)　漢¶
賈逵厯論引史官注太史候注劉洪考古今厯注晉乾度¶
厯參校古今記注　劉知幾奏記蕭至忠言五不可曰¶
今史官注記類稟監修　唐古今注記唐開元紀號¶
九載制詔太史麟徳厯推步闊疏合朔屢爽其¶
更造宻度定大明之制為萬世則繇是臣一行¶
治新厯倚數立法本諸大衍越十五載草具其¶
書申命臣説纂次為術七畧例議十有二而古今¶
注記以稽氣度之行入見於五星議著雍執徐之嵗仲¶
<pb:KR3k0032_WYG_048-35b>¶
秋乙巳書成越眀年詔行焉維注記之書實欽天授時之¶
樞要是不可亡序夫治厯之法以人占天非難以古驗¶
今為難渾元初基靈曜未紀黄序肇制綜術維六論者¶
猶曰重黎記注象應著名然則遂古之初若有常憲爰¶
周建官太史正嵗年馮相㑹天位保章志變動咸有典¶
籍用記菑祥矧越&KR1124;五千改厯凡七漢氏厯譜十有八¶
家凖度起元可不參究是故史遷以諜記譜年數班生¶
<pb:KR3k0032_WYG_048-36a>¶
㠯著紀志日食賈逵議黄赤道按太史候注眀月行日¶
度之遲疾劉洪剙乾象術攷古今厯注定斗分紀法之¶
進退暨晉咸寧乾度泰始二厯參校古今注記之名於是¶
始見疇人日官茍求其故則孟春建正不必虞史而後¶
明入百嵗一日之差不必下閎而後識然數學不邃則¶
運算舛史學不博則立論疏太初至麟徳名家二十三¶
九章至漏經厯算之家三十六春秋至開元厯氣之事¶
三十一上元甲子距開元積算九千六百九十六萬一¶
千七百四十造計秒忽就研其幾維兹新厯參天地二¶
<pb:KR3k0032_WYG_048-36b>¶
中之數綜八卦六爻之序研九疇五紀之奧本五王一¶
侯之式凡左氏國語夏正時訓歴代之史百氏之書釐¶
錙析銖氷渙縷解有若中氣之議㠯前代史官注記較¶
元嘉之日景合朔之議㠯漢元光以来注記驗日食之¶
加時此稽諸古也月食之衝㠯太史注記攷日度嵗星¶
之次㠯開元注記推商周此揆諸今也至於顓頊攝提¶
之元据於厯記帝堯演紀之端參於古史候簿即氣朔¶
<pb:KR3k0032_WYG_048-37a>¶
之差訂殷厯之非即日食先後眀周魯厯之偽或辨古¶
厯星度或采麟徳實録躔離發歛脗合載籍推法宻要¶
為唐厯宗微一行數學之邃説史學之博疇克臻兹鋪¶
觀史志古今日食四十三加時三十七月食九十九史¶
官記五星之事百二十有二開元厯課皆第一二十一¶
載龍集癸酉復詔侍御史麟太史令執圭較靈臺候簿¶
而是非堅定盖不通古今無㠯成其數之宻不證古今¶
無㠯表其術之精繇至徳迄崇元損益其法摹規擬矩¶
莫能改錯揆元探耑注記實啟之抑五星議有曰吉㐫¶
<pb:KR3k0032_WYG_048-37b>¶
之象天㠯警悟人主則是書亦君徳之蓍蔡豈犆為厯¶
數設哉按隋志天文類太史注記六卷開元著録軼而¶
亡傳㑹要載古今厯書為卷二十四與太衍厯俱上志¶
亦不著云¶
¶
唐時政記　聖政紀¶
¶
百官志(兼列傳㑹要舊史)永徽後左右史惟對仗承㫖仗下謀¶
議不得聞長壽二年正月戊申文昌左承相姚璹以為¶
<pb:KR3k0032_WYG_048-38a>¶
帝王謩訓不可缺紀建議仗下後宰相一人録軍國政¶
要月送史館(時政有記自璹始)志璹修四十卷　然推美讓善之道行信¶
史直書之義缺於時事尚十得四五未幾亦罷貞元十¶
二年正月宰臣趙璟對延英上問起居注記奏曰永徽¶
後仗下謀議不得聞注記但於制敕内采録長壽中姚¶
璹撰時政紀此事又廢上曰君舉必書義存勸戒時政¶
紀宰相宜依故事為之元和八年十月延英對宰臣問¶
時政記於監修李吉甫對曰是宰相記天子事以授史¶
官之實録也姚璹修於長壽及璹罷而事廢賈耽齊抗¶
<pb:KR3k0032_WYG_048-38b>¶
修於貞元及耽罷而事廢十二年九月舍人庾敬休請¶
宰臣及諸司對後事可勸戒者宰相示左右起居綴録¶
季送史館既而宰相以幾宻不以告事竟不行(自左右史失職)¶
(於今幾一百五十年)長慶元年四月中書門下奏時政記乆廢史¶
官推寫誥詞除授請以謀議事關政事者許臣等随日¶
撰録號聖政紀嵗末付史官(舊紀長慶元年四月戊寅宰臣崔植杜元穎奏請坐)¶
(日有君臣獻替事𨳩理體随日撰録號為聖政紀嵗終付史館從之事亦不行)來鵠為聖政紀頌　太和¶
<pb:KR3k0032_WYG_048-39a>¶
元年十二月詔入閣日郎舍人具筆紙立螭頭下復貞¶
觀故事開成三年二月楊嗣復為相時延英訪對史臣¶
不及知嗣復建言故事正衙起居注在前便坐無所紀¶
録姚璹趙憬皆請置時政記不能行臣請延英對宰臣¶
徃復之辭委中書門下直日紀録月終送史館它宰相¶
議不同止㑹昌二年十月中書門下奏時政記起居注¶
記修史例每聞聖言有慮及生靈事關興替依故事知¶
印宰相撰録嵗末付史館大中六年裴休同平章事奏¶
言宰相論政上前知印者次為時政記所論非一詳已¶
<pb:KR3k0032_WYG_048-39b>¶
辭畧他議事有所缺請宰相人自為記合付史官詔可¶
五代史後周李榖監修國史請命近臣錄禁中事付史¶
館乃命樞宻直學士就樞宻院録送史館自此始来鵠¶
聖政紀頌序貞觀永徽之代言事者安論紓辭無疑權¶
慮勢正衙一開則臣誠前而啟之帝旒近而鎮之史筆¶
隨而絡之由是君臣謀國圖政之事俞機都要之言豐¶
編照物偕籍于堯典永徽之後宰執不正狼噬虎飡乃¶
<pb:KR3k0032_WYG_048-40a>¶
奏史官與百僚俱退君有問而宰臣知之史官不得與¶
於聞君有舉而宰臣謀之史官不得記其事次第周行¶
檢録制誥與冗吏同工而已史臣者當國之鏡千億代¶
之眉目也磊磊其事鏜鏜其聲雲諏波訪倦編刓筆¶
¶
唐集賢注記¶
¶
志職官類韋述三卷　書目二卷學士韋述紀置院經¶
始及開元天寳中學士名氏皆隨文注釋(今本二卷乾道九年六月)¶
(洪遵以大清楼本校之厪可讀)　韋述自登書府至天寳十五載凡四¶
十年緬想同時凋亡已盡後来賢彦多不委書院本末¶
<pb:KR3k0032_WYG_048-40b>¶
嵗月漸乆或慮湮沉敢因東觀之暇聊記置院經始及¶
前後學士名氏事皆親覩不敢遺隠時丙申嵗二月也¶
注麗正殿在東宫正殿崇政殿之北光天殿之南　述¶
以開元五年冬敕就秘書省撰續王儉七志及刋校四¶
庫書籍八年入麗正殿校勘十三年三月授集賢院學¶
士自開元十三年四月迄天寳十五載二月集賢院修¶
撰校理待制及文學直等揔五十九人開元十三年四¶
<pb:KR3k0032_WYG_048-41a>¶
月至天寳十四載集賢院學士直學士三十三人¶
¶
唐司議郎記注¶
¶
見東宫官¶
¶
唐東觀奏記¶
¶
志雜史裴庭裕東觀奏記三卷大順中詔修宣懿僖實¶
録以日厯注記亡缺因摭宣宗政事奏記於監修國史¶
杜讓能　㑹要大順二年二月敕吏部侍郎栁玭等修¶
宣懿僖實録始監修杜譲能以三朝實録未修乃奏栁¶
玭右補闕裴庭𥙿左拾遺孫泰駕部郎李嗣太常博士¶
<pb:KR3k0032_WYG_048-41b>¶
鄭光庭等十五人修之踰年竟不能編録一字惟廷𥙿¶
采宣宗朝耳目聞覩撰成三卷目曰東觀奏記納於史¶
館¶
¶
淳化崇政殿起居注¶
¶
淳化五年四月五日丙戌史館修撰張佖言聖朝編年¶
謂之日厯惟紀報狀序敕文至聖政皇猷羣臣忠邪庶¶
務沿革莫有紀述謹按六典故事請置起居院修左右¶
<pb:KR3k0032_WYG_048-42a>¶
史之職記録為起居注每月與時政記同送史館上嘉¶
之乃置院於禁中命梁周翰李宗諤掌郎舍人事修撰¶
體式檢討故事以聞丁酉周翰等言禮記左史記言右¶
史記動漢武帝有禁中起居注魏晉職歸著作後魏始¶
置起居令史行幸宴㑹則在御坐左右記録後别置起居¶
注二人北齊有起居省隋置舍人唐初隷門下顯慶中¶
郎舍人分屬兩省今陛下重興古道乞今後應有崇徳¶
殿長春殿皇帝宣諭之言侍臣論列之事依舊中書編¶
為時政記月終送史館自餘百官封拜除改沿革之事¶
<pb:KR3k0032_WYG_048-42b>¶
並令關報起居院以備編録毎月送史館仍命郎舍人¶
分直崇政殿以記言動别為起居注每月先進御後付¶
史館從之(起居注進御自周翰等始自後為同修起居注又以注記檢討書籍事屬史館)胡銓曰　¶
(周翰宗諤建言起居注先奏御豈不愧於唐褚遂良魏謩二子哉)　慶厯三年十一月¶
辛夘同修注歐陽修請上殿臣僚少留殿門俟修注官¶
出面録聖語又請更不進本從之　至和元年八月二¶
十四日知制誥賈黯乞修注官入侍邇英閣事有可書¶
<pb:KR3k0032_WYG_048-43a>¶
随即記録二年三月丁卯令立侍諫官兼修注自熙寧¶
二年四月八日陳襄范純仁始　元豐二年五月一日¶
王存兼修注存建言臣僚登對許記注官侍立(後不果行)五¶
年四月二十五日改修注為郎舍人六年九月戊辰令¶
郎舍人随左右分紀言動(元祐元年二月詔不分記)崇寧元年十月¶
詔前殿視朝左右史於殿門供奉　紹聖二年四月詔¶
修注官講求典故詳定當書者著為式(㑹要載政和修注)¶
兩朝志天子御正殿記注官不侍左右惟朝㑹對立於¶
香案前常日更番逓直於崇政延和二殿行幸從上出¶
<pb:KR3k0032_WYG_048-43b>¶
入　神宗史志御正殿則俟於門廡外便殿則侍立行¶
幸則從大朝㑹則立於殿下螭首之側凡朝廷命令赦¶
宥執政官以下進對御史刺史以上除拜祭祀燕享臨¶
幸引見之事日月星辰風雲氣候之兆祥瑞之符孝悌¶
之行戸口之數皆書以授著作　隆興元年起居郎胡¶
銓言史職之廢有四一曰進史不當二曰立非其地三¶
曰前殿不立四曰奏不直前云云五月一日詔前殿令左¶
<pb:KR3k0032_WYG_048-44a>¶
右侍立¶
¶
景徳時政記　元豐(紹興乾道)¶
¶
開寳七年閏十月庚申史館修撰扈䝉請委宰相及參¶
政凡事經聖斷可書簡䇿者録付史館乃命參政盧多¶
遜纂録未成書(今史館書目有是年時政記草一卷後亦失)太平興國中直¶
史館胡旦復以為言八年八月辛亥詔中書門下凡國¶
家之事宣諭之言令參政李昉纂録每季送史館宻院¶
亦令副使一人撰集昉上言請每月先奏御後付所司¶
從之(時政記奏御自昉始)昉為相參政蘇易簡代之自是中書皆¶
<pb:KR3k0032_WYG_048-44b>¶
參政編録惟吕䝉正常以宰相領時雖有時政記之名¶
但題云送史館事件至景徳元年始題云時政記(端拱二年)¶
(十月中書門下言每御前殿宻院先上宣諭嘉言無由聞知遂詔副使張齊賢抄録送中書同修為一書而授)¶
(史館)景徳三年五月丙午詔樞宻所修時政記至次月十¶
五日送中書(時王欽若陳堯叟同修)祥符五年六月壬戌令月送¶
史館先是宻院月録送中書至是欽若等請别撰不關¶
中書直送史館嘉祐六年七月八日詔月終進呈從諫¶
<pb:KR3k0032_WYG_048-45a>¶
官龔鼎臣之請也(實録七月戊子詔中書宻院累年未修時政記自今随月撰進戊子一云)¶
　己丑(元祐四年四月壬戌詔三省官輪修)　元豐五年五月六日詔兩省¶
樞宻院時政記(侍郎同知樞宻修)尚書省(左右丞逓修)三省得㫖及¶
宣諭於當日記録元祐四年四月壬戌(二十四日)詔三省月¶
以所得㫖及宣諭輪修建炎四年五月九日有三省樞¶
宻院輪修之詔紹興四年三月十八日(戊辰)詔自建炎元¶
年五月一日至四年四月一日以前時政記令前宰執¶
省記編類十月七日簽書樞宻胡松年以建炎四年十¶
一月至紹興元年四月時政記六卷上之詔付史館五¶
<pb:KR3k0032_WYG_048-45b>¶
年三月十二日乙酉觀文大學士李綱進建炎時政記¶
二册付史館二十六年九月二十五日知樞宻湯思退¶
請每月具録聖語同時政記上進乾道三年五月丙寅¶
(二十四日)右史陳良祐請臣僚奏對所聞聖訓令随事疏報¶
不得以無所得聖語為解五年十一月甲寅左史林機¶
言左右史記言動周官也剪桐之戯史佚執以為辭如¶
棠之舉臧僖伯援之而諌慶厯三年歐陽修請臣僚奏¶
<pb:KR3k0032_WYG_048-46a>¶
事退俟修注官出面録聖語七年王䞇請備録關報遂¶
為定制望舉慶厯之典從之七年正月二十三日詔三¶
省宻院所修時政記於二月一日繳進二十九日中書¶
門下言三省録記聖語舊以宣諭聖語為名進訖付時¶
政記房詔以三省宣諭聖語為名與時政記同進降出付¶
日厯所八年十一月十九日詔次旬終繳進先是七年¶
正月二十三日詔每旬修時政記於次旬一日進¶
¶
天禧聖政紀¶
¶
天禧四年十一月壬戌輔臣請中書宻院取時政記美¶
<pb:KR3k0032_WYG_048-46b>¶
事别為編録從之命錢惟演王曽編次丁謂等參詳五¶
年三月取至道至祥符時政記日厯起居注美事録為聖¶
政紀凡百五十卷(正月癸夘上作序示輔臣)　仁宗乾興元年八月¶
辛亥賜輔臣又掇其事之要者為真宗政要　咸平六¶
年八月戊寅直祕閣錢惟演上咸平聖政録一卷¶
詔付史館　修真宗實録而起居注缺命程琳追修¶
祥符以来三十卷上之¶
<pb:KR3k0032_WYG_048-47a>¶
¶
景祐邇英延義二閣記注(元祐附)¶
¶
景祐二年正月己酉置邇英延義二閣三年正月乙巳¶
說書賈昌朝言天子諸侯朝有二史厥後兩省置左右¶
史所記事曰起居注唐長壽中姚璹以左右史不預升¶
殿請中書門下修時政記眀皇推愛宗室宴集賜予外¶
不悉知寧王憲請嵗終録之授史官貞元末韋執誼執¶
政日修朝廷政令咸録本朝用長壽貞元故事以樞宻¶
謀參帷幄於本院修時政記隻日便坐決事遊幸宴集¶
左右在列臣幸侍經禁中陛下以清閒之燕向學稽古¶
<pb:KR3k0032_WYG_048-47b>¶
微言善道最髙前聖事在雙日杳隔嚴宸時政記史館¶
日厯及起居注莫得纂述臣自景祐元年春迄二年冬¶
凡經筵侍臣出處升絀封章進對宴㑹賜予皆用存記¶
列為三卷乞付史館詔可以邇英延義二閣記注為名¶
(昌朝誦說眀白上多所質問)命章得象等續修之至和元年八月戊¶
午知制誥賈黯言乞令修起居注随入閤中記事詔命¶
賜坐於御榻西南二年三月丁夘詔立於講讀官之次¶
<pb:KR3k0032_WYG_048-48a>¶
石揚休言恐上有宣諭逺而不聞因令立侍(王拱辰乞編集講筵)¶
(聖諭)　元祐六年(一本作七年)八月二十四日范百禄奏復修¶
邇英閣記注從之二十七日(甲寅)宰相呂大防言近講筵¶
乞修記注已有㫖施行今史院有邇英延義二閣記注¶
具載仁宗與講讀官議論臣甞進仁宗聖學事迹有未¶
備者欲寫二閣記注進入以備聖覽其後詔國史院寫¶
二本進入别寫一本送資善堂¶
¶
紹興邇英記注¶
¶
二十八年五月十八日(丁丑)起居舍人洪遵言陛下延見¶
<pb:KR3k0032_WYG_048-48b>¶
儒臣紬繹經史左右二史旅進旅退徽言善行缺無所¶
紀欲自今年八月秋講為始經筵官除罷及封章進對燕¶
㑹錫予講讀問答等事悉行編録以邇英記注為名從¶
之九月二十七日甲申遵請依講讀官奏事遵又言紹¶
興九年以後起居注未修者殆十五年請每月帶修兩¶
月庶幾天徳地業赫然與日星並傳從之二十八日詔¶
郎舍人依講讀官奏事從遵之請也(時為起居郎)二十九年¶
<pb:KR3k0032_WYG_048-49a>¶
八月己夘舍人楊邦弼言紹興起居注未修者凡十六¶
年望每月帶修一月從之　三年二月徐俯進春秋解¶
義上以宰渠伯書名為貶宰臣請編之記注永為大訓¶
癸巳從之¶
¶
乾道祥曦殿記注¶
¶
二年十一月十三日壬子起居舍人洪邁言景祐以来¶
有邇英延義記注數十年来稍廢不續臣伏覩今月五¶
日王曮進讀春秋莒人伐杞上曰春秋無義戰周執羔¶
進讀三朝寳訓論文章之弊上曰文以理為主陳巖肖¶
<pb:KR3k0032_WYG_048-49b>¶
奏刑部事上曰寛則容奸急則人無所措手足凡此數¶
端皆承學之臣日夜探討累數百語不能盡而陛下蔽¶
以一言然記言動之臣不能究宣乞自今講讀官以日¶
得聖語送修注官使謹書之願倣前制因今所御殿賜¶
名祥曦殿記注從之¶
¶
淳祐緝熙殿記注¶
¶
二年五月二十五日詔經筵遵舊制以每日講讀經史¶
<pb:KR3k0032_WYG_048-50a>¶
奏對進故事及章䟽纂為緝熙殿記注編類成袠每月¶
進入¶
　玉海卷四十八¶
<pb:KR3k0032_WYG_048-50b>¶
