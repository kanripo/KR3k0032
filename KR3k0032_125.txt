#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百二十五
#+PROPERTY: JUAN 卷一百二十五
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百二十五
<pb:KR3k0032_WYG_125-1a>¶
欽定四庫全書¶
　玉海卷一百二十五¶
　　　　　　　　　　　　宋　王應麟　撰¶
　官制¶
　　古官名¶
　三皇二帝傳述其官書載唐虞之官夏殷無聞焉周¶
　官則備矣¶
　　　太昊九庖官¶
<pb:KR3k0032_WYG_125-1b>¶
崔寔政論太昊之世設九庖之官¶
　　　黄帝四監　左右大監¶
通典州牧黄帝立四監以治萬國(宋百官志刺史黄帝/四監唐虞十二牧是)¶
(其職也周/改曰伯)　史黄帝紀以師兵為營衛官名皆以雲命¶
為雲師置左右大監監于萬國萬國和舉風后力牧常¶
先大鴻以治民(左右大監即後世二伯/也正義若周召分陜)　月令季夏命¶
四監大合百縣之秩芻以養犧牲季冬命四監收秩薪¶
柴以共郊廟及百祀之薪燎注四監主山林川澤之官¶
<pb:KR3k0032_WYG_125-2a>¶
(吕氏春秋注/四監周制也)　魏文帝詔曰昔軒轅建四面之號¶
　　　黄帝李官¶
見兵法¶
　　　黄帝四史　左右史¶
拾遺記黄帝置四史以主圗籍(黄帝置四史官令沮誦/蒼頡&KR0032;首孔甲居其職)¶
　帝王世紀黄帝云云其史蒼頡取像鳥跡始作文字史¶
官之作蓋自此始記其言行䇿而藏之名曰書契唐六¶
典起居郎注宋衷世本云沮誦蒼頡為黄帝左右史(一/云)¶
<pb:KR3k0032_WYG_125-2b>¶
(黄帝之世始立史官/至于夏商分置左右)　周書穆王時左史戎夫書前代¶
存亡之誡諸侯之國亦立之(夏終商摯周聃晉黍柱後/漢竇章傳注老子為  下)¶
(史四方所記文書皆歸柱下相周有右史/武見宋衷世本  楚左史倚  左史老)　鬻子注黄¶
帝置史官　世本容成造厯大撓作甲子宋衷注皆黄¶
帝史官也　荀子注倉頡黄帝史官　周禮疏世本作¶
云倉頡造文字頡黄帝之史則文字起於黄帝　漢志¶
孔甲盤盂二十六篇注黄帝之史¶
　　　黄帝太醫¶
<pb:KR3k0032_WYG_125-3a>¶
漢書司馬相如傳詔岐伯使尚方注張揖曰岐伯者黄¶
帝太醫屬使主方藥也¶
　　　黄帝樂師¶
文選張衡思&KR0007;賦注大容黄帝樂師¶
　　　堯田師　農師　稷官　田正¶
淮南子(選注引/文子同)堯命舜為司徒契為司馬禹為司空稷¶
為大田師奚仲為工(選注引文/子作工師)　史周紀棄游戲好種¶
麻菽成人遂好耕農相地之宜宜榖者稼穡焉民皆法¶
<pb:KR3k0032_WYG_125-3b>¶
則之帝堯聞之舉棄為農師舜封於邰號曰后稷夏后¶
氏政衰去稷不務不窋失其官公劉復修后稷之業務¶
耕種行地宜　詩閟宫是生后稷降之百福黍稷重穋¶
稙穉菽麥奄有下國俾民稼穡箋后稷長大堯登用之¶
使居稷官民賴其功後雖作司馬天下猶以后稷稱焉¶
疏舜命羣官使禹宅百揆即天官也契為司徒即地官¶
也(商頌&KR0007;鳥箋契為/堯司徒有功封商)伯夷為秩宗即春官也咎繇為士¶
即秋官也垂為共工即冬官也唯夏官不言命帝曰棄¶
<pb:KR3k0032_WYG_125-4a>¶
褒述其為稷之功不言命而為官明是稷作司馬為夏¶
官也且尚書刑徳放云稷為司馬(周語稷為天官稷周/禮疏堯天官為)¶
　禮大司徒疏堯時棄為稷官立稼穡之事死乃配稷¶
而食名為田正　左傳蔡墨曰稷田正也¶
　　　堯工師　木工　舜工師¶
文子自然篇堯之治天下也后稷為田疇奚仲為工師¶
(文選注/引之)注造器物以備民用　淮南子齊俗訓奚仲為¶
工(左傳及淮南修務/訓云夏車正當攷)　說苑倕為工師　史記堯紀共¶
<pb:KR3k0032_WYG_125-4b>¶
工堯試之工師舜紀垂主工師百工致功　劉向列仙¶
傳赤松子輿堯時為木工仇生赤湯時為木正¶
　　　堯謁者¶
後漢官志注荀綽晉百官表注明帝詔曰謁者乃堯之¶
尊官所以試舜賓于四門四門穆穆者　晉志左執法¶
東北一星曰謁者¶
　　　堯射官　弓正¶
月令正義羿為堯時射官說文曰羿帝嚳射官也賈逵¶
<pb:KR3k0032_WYG_125-5a>¶
云羿之先祖世為先王射官故帝賜羿弓矢使司射¶
帝王世紀羿有窮氏帝嚳以上世掌射正嚳賜以彤¶
弓素矢封之鉏為帝司射　唐宰相世系表青陽氏第¶
五子揮為弓正始制弓矢子孫姓張氏　左傳閼伯為¶
陶唐氏之火正　鄭語黎為髙辛氏火正¶
　　　堯大理　堯宗官¶
說苑(見樂/正)　唐宗室表臯陶為堯大理(管子臯/陶為李)生益益¶
生恩成歴虞夏商世為大理以官命族為理氏　北史¶
<pb:KR3k0032_WYG_125-5b>¶
序傳庭堅為堯大理　史舜紀臯陶為大理平民各伏¶
得其實　月令注理治獄官也有虞氏曰士夏曰大理¶
周曰大司冦　宗伯注宗伯典禮之官書堯典曰帝曰¶
咨四岳有能典朕三禮僉曰伯夷帝曰俞咨伯汝作秩¶
宗宗官又主鬼神云云唐虞歴三代以宗官典國之禮¶
與其祭祀漢之太常是也¶
　　　堯大農¶
三代世表褚先生曰堯知稷賢才立以為大農姓之曰¶
<pb:KR3k0032_WYG_125-6a>¶
姬氏¶
　　　堯四伯¶
詩崧髙維嶽注堯之時姜氏為四伯掌四嶽之祀述諸¶
侯之職周有甫申齊許正義四伯既主四時又主方嶽¶
因其時而主其方　國語堯使禹治水四岳佐之云云¶
此一王四伯韋昭注一王謂禹四伯謂四嶽也(書注孔/氏云四)¶
(岳即義/和四子)¶
　　　堯共工¶
<pb:KR3k0032_WYG_125-6b>¶
明堂位垂之和鍾注垂堯之共工疏舜典垂作共工鄭¶
不見古文故以為堯¶
　　　堯司馬¶
見田師　文子堯治天下舜為司徒契為司馬禹為司¶
空后稷為田疇奚仲為工師¶
　　　堯司徒　太尉　封人　六官(見上/)¶
魯語展禽曰契為司徒而民輯注為堯司徒能敬敷五¶
教　司馬相如傳注張揖曰禹為堯司空卨為堯司徒¶
<pb:KR3k0032_WYG_125-7a>¶
　月令正義三王有司馬無太尉中&KR0049;握河紀云舜為¶
太尉此堯時置之三王不置也漢表太尉秦官　史記¶
正義堯置羲和六官掌天地四方　莊子堯出游華封¶
人祝曰云云¶
　　　堯天官¶
周禮疏堯初天官為稷至試舜天官之任謂之百揆舜¶
命禹為之即天官也¶
　　　堯羲和官　虞夏天官¶
<pb:KR3k0032_WYG_125-7b>¶
漢書陽朔二年春詔曰帝堯立羲和之官命以四時之¶
事令不失其序故書云黎民於蕃時雍明以隂陽為本¶
也注應邵曰堯典乃命羲和羲氏和氏世掌天地之官¶
(書正義曰書傳有羲/伯和伯是仲叔子孫)　堯典正義少昊五鳩氏即周世¶
之卿官别有鳳鳥氏班在五鳩上上世重厯數堯於卿¶
官之外别命羲和掌天地尊於諸卿傳曰日官居卿以¶
底日　楚語堯育重黎之後使典天地以至於夏商　史¶
記自序余先周室之太史也自上世嘗顯功名於虞夏¶
<pb:KR3k0032_WYG_125-8a>¶
典天官事司馬氏世主天官　周禮正義堯天官稷¶
也地官司徒也¶
　　　堯掌庾¶
氏族略庾氏堯時掌庾大夫以官命氏¶
　　　舜四方設官¶
舜典帝釐下土方設居方作汩作九共九篇槀飫注言¶
舜理四方諸侯各設其官居其方(周禮正義四岳四時/之官主四岳之事始)¶
(義和之時主四岳者謂之四伯至其死分置八伯皆王/官書傳云惟元祀巡狩四岳八伯九州而言八伯者據)¶
<pb:KR3k0032_WYG_125-8b>¶
(畿外八州也畿内不置伯以鄉遂之吏主之治四岳分/掌四岳諸侯即羲和四子  堯典咨四岳二  水㢲位)¶
(也舜典咨四岳/二熈載典禮也)¶
　　　舜樂正　堯樂正¶
孔叢子魯哀公問書稱䕫曰於予擊石拊石百獸率舞¶
庶尹允諧何謂也子曰此言善政之化乎物也古之帝¶
王功成作樂其政善者其樂和樂和則天地猶且應之¶
況百獸乎夔為帝舜樂正實能以樂盡治理之情公曰¶
然則政之大本莫尚夔乎子曰樂所以歌其成功非政¶
<pb:KR3k0032_WYG_125-9a>¶
本也衆官之長既咸熙熙然後樂乃和焉吾聞夔一足¶
有異於人信乎子曰昔重黎舉夔而進又欲求人而佐¶
焉舜曰夫樂天地之精也惟聖人惟能和六律均五聲¶
和樂之本以通八風夔能若此一而足矣故曰一足非¶
一足也公曰善　呂氏春秋孔子曰舜欲以樂傳教於¶
天下乃令重黎舉夔於草莽之中而進之舜以為樂正¶
夔於是正六律和五聲以通八風而天下大服　荀子¶
成相篇禹勞心力堯有徳干戈不用三苖服舉舜甽畝¶
<pb:KR3k0032_WYG_125-9b>¶
任之天下身休息得后稷五榖殖夔為樂正鳥獸服契¶
為司徒民知孝悌尊有徳禹有功抑下鴻辟除民害逐¶
共工　韓非子堯曰夔一而足矣使為樂正　說苑君¶
道篇周公對成王曰天子無戲言周公旦可謂善說矣¶
當堯之時舜為司徒契為司馬禹為司空后稷為田疇¶
夔為樂正倕為工師伯夷為秩宗臯陶為大理益掌敺¶
禽獸　左傳昭二十八年叔向母曰樂正后夔注舜¶
典樂之君長　舜典帝曰䕫命汝典樂教胄子直而¶
<pb:KR3k0032_WYG_125-10a>¶
温寛而栗剛而無虐簡而無傲聲依永律和聲八¶
音克諧無相奪倫神人以和䕫曰於予擊石拊石¶
百獸率舞　益稷帝曰予欲聞六律五聲八音在¶
治忽工以納言時而颺之(注工樂官掌/誦詩以納諫)夔曰戛擊¶
鳴球摶拊琴瑟以詠祖考來格虞賓在位羣后徳¶
讓下管鼗鼓合止柷敔笙鏞以間鳥獸蹌蹌蕭韶¶
九成鳳皇來儀　王制樂正崇四術注樂官之長¶
掌國子之教虞書曰夔典樂教胄子　尚書大傳惟十¶
<pb:KR3k0032_WYG_125-10b>¶
有五祀舜為賓客禹為主人樂正進贊曰尚考太室之¶
義唐為虞賓(文選/注)　晉語趙宣子召軍吏戒樂正¶
　　　舜虞官¶
詩正義詩譜堯時有伯翳者實臯陶之子佐禹治水水¶
土既平舜命作虞官掌上下草木鳥獸賜姓曰嬴¶
　　　虞史　五帝史官¶
大戴記誥志第七十一公曰何以事神子曰丘聞周太¶
史曰政不率天下不由人則事難成虞史伯夷曰明孟¶
<pb:KR3k0032_WYG_125-11a>¶
也幽幼也明幽雌雄也雌雄迭興而順至正之統也日¶
歸于西起明于東月歸于東起明于西(又見史/記厯書)虞夏之¶
厯正建於孟春於時冰泮發蟄百草權輿瑞雉無釋物¶
乃嵗俱生于東以順四時卒于冬萬於時雞三號卒明¶
載于青色撫十二月節卒于丑日月成嵗歴再閏以順¶
天道此謂嵗虞汁月天曰作明曰與維天是戴地曰作¶
昌曰與維地是事人曰作樂曰與惟民是嬉四代篇曰¶
夏商之未興也伯夷謂此三帝之眇　禮典同注書協¶
<pb:KR3k0032_WYG_125-11b>¶
時月正日疏舜之巡狩於方岳之下命史官協時月協¶
合也合四時節氣之早晚及月之大小定分正日正定¶
日之甲乙　書正義堯典雖唐事本虞史所録　後漢¶
班彪傳唐虞三代詩書所及世有史官以司典籍注見¶
於史籍者夏大史終古殷大史向摯周大史儋見吕氏¶
春秋　春秋正義禮記内則稱五帝有史官吳華覈曰¶
五帝三王皆立史官　爾雅九河大史釋文或曰史官¶
記事之處¶
<pb:KR3k0032_WYG_125-12a>¶
　　　虞八伯¶
曲禮五官之長曰伯疏堯時為四伯至堯之末分置八¶
伯故虞書傳云元祀巡狩四岳八伯明堯末置之夏則¶
無文殷改置二伯與周同　王制州有伯注殷之州長¶
曰伯虞夏及周皆曰牧正義鄭答張逸云幾内之州不¶
置伯有鄉遂之吏主之云云周禮太宰云施典于邦國¶
建其牧立其監是畿外邦國有牧畿内不置故有八伯¶
也(周禮疏/見上)　詩崧髙注堯之時姜氏為四伯正義堯典¶
<pb:KR3k0032_WYG_125-12b>¶
注云堯末年分四嶽置八伯周語謂伯夷為四岳　尚¶
書大傳自羲和後分置八伯舜既即位元祀巡狩每至¶
其方各貢兩伯之樂伯夷為陽伯樂舞侏離歌曰析陽¶
(詩正義虞傳云東岳陽伯/之樂舞侏離注云舞曲名)羲仲之後為羲伯樂舞鼚哉¶
歌曰南陽棄為夏伯樂舞謾彧歌曰初慮羲叔之後為¶
羲伯樂舞將陽歌曰朱于咎繇為秋伯樂舞蔡俶歌曰¶
零落和仲之後為和伯樂舞元鶴歌曰歸來垂為冬伯¶
樂舞丹鳳歌曰齊落(一曰/縵縵)後闕一人(鄭&KR0007;注曰/有脫辭)十有五¶
<pb:KR3k0032_WYG_125-13a>¶
祀後又有百工相和慶雲八伯稽首而進(見陶潜/羣輔録)　國¶
語昆吾為夏伯大彭豕韋為商伯¶
　堯時四岳内典王朝之職如周六卿外掌諸侯之事¶
　如周牧伯或曰堯時羲和掌天地之官三公為之實¶
　為二伯羲伯司東凡南方事皆統之和伯司西凡北¶
　方事皆統之殷制大而二伯小而八伯繩牽絲聯相¶
　維而不亂周之盛時周召為東西伯分陜而主之¶
　伯夷居第一為陽伯及命官之際四岳舉以典禮而¶
<pb:KR3k0032_WYG_125-13b>¶
　帝舜為之不名獨曰咨伯汝作秩宗史述其辭避亦¶
　曰伯拜稽首遜于夔龍與衆臣異　周有九伯則畿¶
　内蓋亦設牧王畿居中八州居外各設一方伯焉¶
　黄帝置左右監堯四宅舜始置十二州州置牧¶
周禮疏案尚書傳云惟元祀巡狩四岳八伯注云堯始¶
以羲和為六卿主春夏秋冬并掌方岳之事是為四岳¶
出則為伯其後方置八伯畿外八州畿内不置伯鄉遂¶
之吏主之¶
<pb:KR3k0032_WYG_125-14a>¶
　　　二十官¶
吕氏春秋大撓作甲子黔如作虜首(一作/慮首)容成作厯羲¶
和作占日尚儀作占月后益作占嵗胡曹作衣夷羿作¶
弓祝融作市狄儀作酒髙元作室虞姁作舟伯益作井¶
赤冀作臼乘雅作駕寒哀作御王冰作服牛史皇作圖¶
巫彭作醫巫咸作筮此二十官者聖王所以治天下也¶
聖王不能二十官之事然而使二十官盡其巧畢其能¶
聖王在上故也聖王之所不能也所以能之也其不知¶
<pb:KR3k0032_WYG_125-14b>¶
也所以知之也養其神修其徳而化矣奚仲作車倉頡¶
作書后稷作稼臯陶作刑昆吾作陶夏鮌作城此六人¶
者所作當矣　易緯通卦驗曰天皇之先與乾曜合元¶
天地成位君臣道生君有五期(五/行)輔有三名(公卿大/夫也)¶
　　　夏車正¶
左傳定元年薛宰曰薛之皇祖奚仲居薛為夏車正注¶
奚仲為夏禹掌車服大夫　荀子奚仲作車乘注夏禹¶
時車正　漢地理志魯國薛縣注夏車正奚仲所國(後/遷)¶
<pb:KR3k0032_WYG_125-15a>¶
(于/邳)　後輿服志上古聖人見轉蓬始知為輪輪行可載¶
因物知生復為之輿輿輪相乘流運罔極任重致逺天¶
下獲其利後世聖人視斗周旋魁方杓曲以攜龍角為¶
帝車於是迺曲其輈自是以來世加其飾至奚仲為夏¶
車正(周敬王十一年薛/宰有言事始經見)建其斿旐尊卑上下各有等級¶
(又通/典)　淮南子堯治天下也舜為司徒奚仲為工¶
夏書&KR0332;征工執藝事以諫　考工記夏后氏上匠注禹¶
治洪水民降丘宅土卑宫室盡力溝洫而尊匠¶
<pb:KR3k0032_WYG_125-15b>¶
　　　夏遒人　虞人¶
書&KR0332;征每嵗孟春遒人以木鐸徇于路官師相規工執¶
藝事以諫注遒人宣令之官(左傳注行/人之官)疏周禮無此官¶
惟小宰徇以木鐸名曰遒人訓遒為聚聚人而令之故¶
以為名　嗇夫馳注主幣之官　大戴禮夏小正十有¶
二月虞人入梁注虞人官也梁者主設罔罟者也¶
　　　夏司馬¶
商頌疏王肅云相土在夏為司馬之職掌征伐　魯頌¶
<pb:KR3k0032_WYG_125-16a>¶
疏尚書刑徳放云稷為司馬契為司徒¶
　　　夏大史令¶
吕氏春秋夏大史令終古出其圗法如商　淮南子¶
汜論訓夏太史令終古先奔商殷太史令向藝先歸文¶
王　漢古今人表中上等終古夏大史公(一本作/大史令)上下¶
智人向摯殷太史　史通引吕氏春秋夏太史終古載¶
其圗法奔商商太史髙勢載其圗法奔周　通典史官¶
肇自黄帝有之自後顯著夏太史終古商太史髙勢¶
<pb:KR3k0032_WYG_125-16b>¶
六韜禹有史疇　湯時大旱七年殷史卜曰當以人禱¶
　　　夏左史¶
隋經籍志夏殷已上左史記言右史記事　六典宋衷¶
世本黄帝沮誦蒼頡為左右史周書周穆王有左史戎¶
夫書前代存亡之數¶
　　　夏日官　周日官¶
晉律厯志傳曰火出於夏為三月商為四月周為五月¶
是故天子置日官諸侯有日御以和萬國以協三辰¶
<pb:KR3k0032_WYG_125-17a>¶
春官注太史日官也春秋傳曰天子有日官諸侯有日¶
御日官居卿以厎日禮也日御不失日以授百官于朝¶
居猶處也言建六典以處六卿之職¶
　　　夏水官¶
國語㝠勤其官而水死注㝠契後六世孫根圉之子為¶
夏水官勤於其職¶
　　　夏大理¶
月令孟秋命理瞻傷察創視折注理治獄官也有虞氏¶
<pb:KR3k0032_WYG_125-17b>¶
曰士夏曰大理周曰大司冦(又司/冦疏)¶
　　　夏農率¶
月令孟春王命布農事命田舍東郊皆修封疆審端徑¶
術田事既飭先定準直農乃不惑注田謂田畯主農之¶
官也準直謂封疆徑遂也夏小正曰農率均田疏夏小¶
正大戴禮篇也農率則田畯也均田則審端徑遂也¶
　　　湯司直臣¶
淮南子主術訓成湯有司直之臣武王有戒謹之鞀(許/謹)¶
<pb:KR3k0032_WYG_125-18a>¶
(云司直官/名不曲也)鄧子湯有司直之臣¶
　　　湯司空¶
書序咎單作明居疏馬融云咎單為湯司空(傳言主土/地之官)¶
　　　湯司御門尹¶
莊子則陽篇湯得其司御門尹登恒為之傅之從師而¶
不囿得其隨成為之司其名¶
　　　商守藏史¶
莊子釋文彭祖世本云姓籛名鏗在商為守藏史在周¶
<pb:KR3k0032_WYG_125-18b>¶
為柱下史　史記老子傳周守藏室之史也索隠周藏¶
書室之史¶
　　　殷太史(又見上/)¶
曲禮注太史殷時制也　吕氏春秋殷内史向摯載其¶
圗法出之周¶
　　　殷牧師¶
後漢書西羌傳序季歴克余無之戎太丁命為牧師注¶
竹書紀年曰王季為殷牧師　詩出車于彼牧矣注出¶
<pb:KR3k0032_WYG_125-19a>¶
車就馬於牧地　周禮夏官牧師下士四人掌牧地皆¶
有厲禁孟春焚牧田事贊焚萊¶
　　　文王七屬¶
大戴禮文王官人第七十二王曰太師倫有七屬屬有¶
九用用有六徵一曰觀誠二曰考志三曰視中四曰觀¶
色五曰觀隠六曰揆徳九用曰有慮曰慈惠曰忠正曰¶
順直曰絜正曰慎廉曰好謀曰接給曰猛毅九用有徵¶
乃任七屬一曰國則任貴二曰鄉則任貞三曰官則任¶
<pb:KR3k0032_WYG_125-19b>¶
長四曰學則任師五曰族則任宗六曰家則任主七曰¶
先則任賢正月王親命七屬之人三戒然後及論王親¶
受而考之然後論成¶
　　　周虞官¶
晉語文王詢于八虞注周八士皆在虞官伯達伯适仲¶
突仲忽叔夜叔夏季隨季騧¶
　　　周陶正　(黄帝陶正/)¶
左傳襄二十五年子産曰虞閼父為周陶正先王賴其¶
<pb:KR3k0032_WYG_125-20a>¶
利器用也與其神明之後封胡公(滿/)以備三恪注為武¶
王陶正　考工記陶人為甗盆甑鬲庾瓬人為簋豆鬴¶
(搏埴/之工)凡陶瓬之事髺墾薜暴不入市器中膊豆中繩(拊/泥)¶
(均垂/繩正)凝土為器聖人所作有虞氏上陶(注舜至質/貴陶器)甒大¶
是也　曲禮六工曰土工注殷制陶瓬也於周屬司空¶
　列仙傳&KR0478;封子為黄帝陶正(虞氏泰尊牲舜陶于河/濱  郊特  器用陶匏)¶
(土簋土鉶瓦古公陶復陶穴見尸子夏昆吾作陶山周/書神農作  器  陶復陶穴  於興王之初泰尊  罍)¶
(不忘反始之意之漢有甄官者上之化下/下之從上猶泥  在鈞唯甄  之所為)¶
<pb:KR3k0032_WYG_125-20b>¶
　　　周盟府¶
左傳僖五年宫之竒曰虢仲虢叔王季之穆也為文王¶
卿士勳在王室藏於盟府(注司盟之官正義咒諸侯初/受封爵必有盟誓之言漢封)¶
(爵之誓即/盟之類)二十六年展喜對齊侯曰周公太公股肱周¶
室夾輔成王成王勞之而賜之盟曰世世子孫無相害¶
也載在盟府(載載/書也)太師職之(太公為太師兼/主司盟之官)襄十年伯¶
輿大夫瑕禽曰平王賜之騂旄之盟十一年晉侯以樂¶
賜魏絳曰賞國之典也藏在盟府(注司盟之府有賞功/之制正義掌藏功勳)¶
<pb:KR3k0032_WYG_125-21a>¶
(典䇿故有/賞功之制)定四年祝佗曰踐土之盟其載書云藏在周¶
府可覆視也周書嘗麥篇大史乃藏之于盟府以為嵗¶
典禮秋官司冦凡大盟約涖其盟書登于天府司盟下¶
士二人掌盟載之法(荀子春秋善胥命詩非屢盟外鄭/董隧之盟大史書名  魯召  史)¶
(盟臧/紇)隋志王者誅賞具録其事百官史臣皆藏其書¶
　　　周日正¶
子華子召子元而訓之曰昔吾之宗君為周日正周公¶
作成周定鼎於郟鄏修和周郊於是吾之宗君薦其所¶
<pb:KR3k0032_WYG_125-21b>¶
以為祥者其族有三曰井里之璞大山之器車唐叔異¶
畝之禾是以吾之宗君始有蒲璧以朝作程典令其顯¶
庸書在故府(子華子程/氏名本)　左傳桓十七年天子有日官¶
諸侯有日御(典厯/數者)日官居卿以厎日(注日官天子掌厯/者不在六卿之數)¶
(而位/從卿)日御不失日以授百官于朝(疏大史下大夫/非卿尊之若卿)　史¶
厯書周室微疇人子弟分散注如淳曰家業世世相傳¶
為疇孟康曰同類之人明厯者(少皥厯正史李華云天/子日官則  佚史扁是)¶
(也諸侯日御則/神竈子韋是也)¶
<pb:KR3k0032_WYG_125-22a>¶
　　　周卜正　(卜官/)¶
左傳隠十一年(威王/八年)春滕侯曰我周之卜正也(注/卜)¶
(官之長疏按周/禮大卜之事)薛庶姓也我不可以後之公使羽¶
父請曰周之宗盟異姓為後　禮&KR0027;人注世本巫¶
咸作筮卜未聞其人也　書舜官占先蔽志詢謀¶
僉同龜筮協從卜不習吉(殷六大/曰大卜)　史龜䇿傳塗¶
山之兆從而夏啟世飛燕之卜順故殷興百穀之¶
筮吉故周王周室之卜官常寳藏蓍龜書建稽疑五¶
<pb:KR3k0032_WYG_125-22b>¶
謀而卜筮居其二五占從其多　傳曰聖人不煩卜筮¶
　記曰卜筮使民信時日敬&KR0017;神畏法令決嫌疑定猶¶
豫　聖人建隂陽天地之情立以為易易抱龜南面(易/官)¶
(名/)　春官太卜(見/上)　魯卜士(齮楚/丘)晉卜人筮史(偃/)楚開¶
卜大大卜尹秦徒父梁招父鄭詹尹　筮瀆不告易以¶
為忌龜厭不告詩以為刺詹尹釋䇿有問焉知鬬㢘立¶
言不疑何卜　周官自卜師至于眡祲凡八官大卜以¶
下大夫二人為之長　唐太卜令卜正博士各二人掌¶
<pb:KR3k0032_WYG_125-23a>¶
卜筮之法曰龜曰五兆曰易曰式(隋置大卜十人卜/正二十人唐減)¶
　　　周百官府¶
禮太宰掌建邦之六典一曰治典以治官府二曰教典¶
以教官府三曰禮典以統百官四曰政典以正百官五¶
曰刑典以刑百官六曰事典以任百官以八法治官府¶
一曰官屬以舉邦治二曰官職以辨邦治三曰官聨以¶
㑹官治四曰官常以聽官治五曰官成以經邦治六曰¶
官法以正邦治七曰官刑以糾邦治八曰官計以弊邦¶
<pb:KR3k0032_WYG_125-23b>¶
治(注百官所居曰府疏府百/官所居處是府聚之義)乃施法于官府而建其正¶
立其貳設其考陳其殷置其輔(正謂冡宰至司空貳謂/小宰至小司空考佐成)¶
(事/者)以法待官府之治嵗終令百官府各正其治受其㑹¶
　小宰以官府之六叙正羣吏以官府六屬舉邦治以¶
官府六職辨邦治以官府六聨合邦治以官府八成經¶
邦治以聽官府之六計弊羣吏之治以法掌祭祀朝覲¶
㑹同賓客之戒具軍旅田役䘮荒亦如之七事者令百¶
官府共其財用治其施舍聽其治訟月終則以官府之¶
<pb:KR3k0032_WYG_125-24a>¶
叙受羣吏之要正嵗率治官之屬而觀治象之法令于¶
百官府曰各修乃職考乃法待乃事以聽王命其有不¶
共則國有大刑　宰夫掌百官府之徵令辨其八職曰¶
正師司旅府史胥徒掌治法以考百官府羣都縣鄙之¶
治乘其財用之出入　宫正掌王宫之戒令糾禁以時¶
比宫中之官府次舍之衆寡注官府在宫中者若膳夫¶
玉府内宰内史之屬　大史掌法以逆官府之治正嵗¶
年以序事頒之于官府及都鄙　大府凡官府都鄙之¶
<pb:KR3k0032_WYG_125-24b>¶
吏及執事者受財用焉　司㑹掌六典八法八則之貳¶
以逆官府之治掌國之官府之百物財用　職内貳官¶
府之財入之數　職嵗貳官府之財出賜之數　天府¶
凡官府之治中受而藏之　書正義詩赫赫師尹謂三¶
公之官洪範師尹為正官之吏謂大夫衆正官之吏與¶
同類之官為長周禮大司樂為樂官之長大卜為卜官¶
之長此類也¶
　　　周宗正¶
<pb:KR3k0032_WYG_125-25a>¶
宋百官志春秋傳云周受命封建宗盟封兄弟之國十¶
有五同姓之國三十有五始選其宗正之長而董正之¶
謂之宗正　周書嘗麥篇太祝以王命作筴筴告宗正¶
　周禮春官小宗伯掌三族之别以辨親疎其正室皆¶
謂之門子注正室適子也將代父當門者也　漢百官¶
表宗正注應劭曰周成王時彤伯入為宗正師古曰彤¶
伯為宗伯不謂之宗正(古今人表師伯注師古曰/周宗伯也尚書作彤伯)¶
　　　周司商　司載¶
<pb:KR3k0032_WYG_125-25b>¶
周語仲山甫曰古者司民協孤終司商協名姓(注司商/掌賜族)¶
(受姓之官商金聲清謂人/始生吹律合之定其姓名)司徒協旅司冦協姦牧協職¶
工協革場協入廩協出是則少多死生出入往來皆可¶
知也　魯語天子大采朝日與三公九卿祖識地徳日¶
中考政與百官之政事師尹惟旅牧相宣序民事少采¶
夕月與太史司載糾䖍天刑注載天文也司天文謂馮¶
相保章氏¶
　　　周常伯　常任　凖人¶
<pb:KR3k0032_WYG_125-26a>¶
立政周公曰王左右常伯(注謂/三公)常任(疏六/卿也)準人(注平法/之人疏)¶
(謂士官當/謂士師也)綴衣(注掌衣服/疏大僕)虎賁(武力/事王)知恤鮮哉立民長¶
伯立政任人準夫牧作三事虎賁綴衣趣馬小尹左右¶
攜僕百司庶府藝人表臣百司大史尹伯庶常吉士¶
文選注環濟要略曰侍中古官或曰風后為黄帝侍中¶
周時號常伯　應邵漢官儀侍中周官號曰常伯選於¶
諸伯言其道徳可常尊¶
　　　周司嗇¶
<pb:KR3k0032_WYG_125-26b>¶
甫田詩田畯至喜箋田畯司嗇今之嗇夫也成王出觀¶
農事親與后世子行疏在田司主稼穡謂之司嗇漢世¶
亦有此官郊特牲曰蜡祭司嗇注云若后稷(大田/箋同)¶
　　　周司過史¶
大戴禮保傅篇此殷周之所以長有道也及太子既冠¶
成人免於保傅之嚴則有司過之史有虧膳之宰太子¶
有過史必書之過書而宰徹去膳習與智長化與心成¶
云云　(官箴王闕為楚椒舉侍後以規過隨周舍對趙/簡子曰願  諤諤之臣墨筆操牘  君之後司)¶
<pb:KR3k0032_WYG_125-27a>¶
(君之過而書之日有/記月有效嵗有得也)¶
　　　周五史¶
隋志周太史(下大/夫)建典法則小史(中/士)掌邦國志内史(中/大)¶
(夫/)掌䇿命外史(上/士)掌四方志三皇五帝書御史(中/士)掌萬¶
民之治天子之史凡有五(天官女史八人書内令小内/史尊於大史外史尊於  史)¶
(御史飛春官大史注春秋傳曰楚有雲夾/日以  楚子使問諸周大史大史主天道)　周大史有¶
佚辛甲(漢志墨家尹佚二篇道家辛甲二十九篇周上/黨長子縣周史辛甲所封  周語注史佚  武)¶
(王時大史名佚十服䖍注文十五年傳云史佚周成王/大史杜預注僖  五年傳云周武王時大史名佚  襄)¶
<pb:KR3k0032_WYG_125-27b>¶
(四年周辛甲為大/史注周武王大史)籕伯陽叔服伯儋(左史戎夫老周任/古良史    子為)¶
(守藏室史柱下史馬六韜史編古今人表史扁易郊祀/志周室萇&KR0042;  司  氏世典周史  周史以周  見陳)¶
(侯雍/史)魯大史氏克(里革以/死奮筆)左丘明(急就篇注左丘明本/魯之左丘繼守其職)¶
(遂為/姓)外史(襄二年/三年)齊大史南史子餘(哀十四年/傳  家語)晉董史¶
狐(書法/不隠)史蘇墨趙龜太史屠餘左史楚左史倚相左史¶
老衛大史栁莊華龍滑(武公有瞽史之/道史不失書)鄭大史(命伯石/為卿董)¶
(隧盟/書名)　秦内史廖虢史嚚　春秋正義所記春秋天子¶
則内史主之外史佐之春秋之時諸侯史官多闕䇿命¶
<pb:KR3k0032_WYG_125-28a>¶
之事多是太史則太史主之小史佐之(諸侯無内史大/齊南史是佐)¶
(史者當是/小史也)　吕氏春秋夏太史令終古殷内史向摯晉¶
太史屠黍　洛誥作冊逸誥注王為冊書使史逸誥伯¶
禽封命之書　左傳桓二年周内史聞之曰臧孫達其¶
有後於魯乎僖十一年襄王使内史過賜晉侯命十六¶
年周内史叔興聘于宋二十八年王使内史叔興父䇿¶
命晉侯為侯伯襄十年晉使周内史選偪陽族嗣　周¶
語虢文公曰大史順時覛土召公曰史獻書(注史外史/也掌三皇)¶
<pb:KR3k0032_WYG_125-28b>¶
(五帝/之書)襄王使大宰文公及内史興賜晉文公命大宰以¶
王命命冕服内史贊之¶
　　　周左史　右史　柱下史(又見漢/柱下令)¶
晉職官志著作郎周左史之任也　玉藻動則左史書¶
之言則右史書之注其書春秋尚書其存者正義左陽¶
陽主動故記動右隂隂主静周禮有五史無左右之名¶
熊氏云周禮大史抱天時與大師同車襄二十五年太¶
史書崔杼是大史記動為左史也周禮内史掌䇿命僖¶
<pb:KR3k0032_WYG_125-29a>¶
二十八年王命内史叔興父䇿命晉侯是内史為右史¶
酒誥太史友内史友鄭注太史内史掌記言記行是内¶
史記言大史記行也若有闕則交相攝代洛誥史逸命¶
周公伯禽(史佚成/王大史)襄三十年鄭使太史命伯石為卿皆¶
太史主爵命以内史闕故也若太史闕則内史亦攝之¶
覲禮賜諸公奉篋服太史是右者彼亦宣行王命故居¶
右春秋時特置左右史官故襄十四年左史謂魏莊子¶
昭十二年楚左史倚相藝文志六藝論云右史記事左¶
<pb:KR3k0032_WYG_125-29b>¶
史記言與此不合　周書史記解第六十一維正月王¶
在成周昧爽召三公左史戎夫(注穆王也戎夫左史名/  漢古今人表右史戎)¶
(夫與祝雍同在成王時倚唐六典注周穆王時有/左史戎夫  楚有左史  相左史老  晉左史)　史¶
周紀伯陽甫注唐固曰周柱下史老子也(老子當孔子/時唐固說非)¶
(也平唐宗室表云/周  王時為太史)　後漢紀注十三州志曰侍御史周¶
官即柱下史掌記注言行　宋志侍御史於周為柱下¶
史周官有御史掌治令亦其任也(張蒼秦時為/柱下御史)　世本¶
籛鏗在商為守藏史在周時為柱下史(一云即/老子也)　東方¶
<pb:KR3k0032_WYG_125-30a>¶
朔傳柱下為工注應邵曰老子為周柱下史　文選注¶
列仙傳李耳為周柱下史轉為守藏史　列仙傳李耳¶
為周守藏史　莊子周之藏史有老聃者　選思&KR0007;賦¶
注古文周書曰周穆王問左史氏史豹史良曰云云¶
晉天文志北極東一星曰柱下史　梁王僧孺云備聃¶
佚之柱下　孔叢子古者人君外朝有國史内朝有女¶
史舉則左史書之言則右史書之(史佚曰天子無戲言/言則史書之  魯曹)¶
(劌曰君/舉必書)　漢藝文志王者世有史官君舉必書所以謹¶
<pb:KR3k0032_WYG_125-30b>¶
言行昭法式也左史記言右史記事事為春秋言為尚¶
書(荀恱傳古者朝有二史左史記言右史書事事為春/秩言為尚書得失一朝而榮辱千載  書笏珥彤)¶
　詩大序國史明得失之迹　行葦箋緝御相續代而¶
侍者謂信史也¶
　　　周史官¶
禮春官大史下大夫二人注大史史官之長　左傳序¶
周禮有史官掌邦國四方之事達四方之志諸侯亦各¶
有國史大事書之於䇿小事簡牘而已　史記老子周¶
<pb:KR3k0032_WYG_125-31a>¶
守藏室之史也索隠曰藏書室之史老子為柱下史即¶
藏室之柱下因以為官名　宋志周世左史記事右史¶
記言¶
　　　周國史¶
詩疏國史者周官大史小史外史御史之等皆是也鄭¶
荅張逸云國史采衆詩時明其好惡令瞽矇歌之¶
　　　周食官¶
禮天官膳夫上士二人注膳夫食官之長也¶
<pb:KR3k0032_WYG_125-31b>¶
　　　周宫中官¶
禮天官宮正上士二人以時比宫中之官府注正長也¶
宫正主宫中官之長官府之在宫中者若膳夫玉府内¶
宰内史之屬　宫伯中士二人注伯長也　内宰下大¶
夫二人注内宰宫中官之長　寺人王之正内五人注¶
正内路寢¶
　　　周計官¶
天官司㑹上大夫二人注㑹大計也司㑹主天下之大¶
<pb:KR3k0032_WYG_125-32a>¶
計計官之長若今尚書¶
　　　周市官¶
地官司市下大夫二人注市官之長¶
　　　周關尹¶
司關凡四方之賓客敂關則為之告注鄭司農說以國¶
語曰周之秩官有之曰敵國賓至關尹以告行理以節¶
逆之鄭&KR0007;謂朝聘者疏國語關尹此經司關一也小行¶
人云凡詩侯入王則逆勞于畿　漢藝文志關尹子九¶
<pb:KR3k0032_WYG_125-32b>¶
篇注名喜為關吏老子過關喜去吏而從之¶
　　　周陽官　司事　農大夫　農正　農師　音¶
　　　官　犧人¶
周語虢文公曰稷以告王曰史帥陽官(春/官)以命我司事¶
(主農/事者)司空除壇于藉命農大夫(田畯/也)咸戒農用及藉后¶
稷監之膳夫農正陳藉禮鬱人薦鬯犧人薦醴(司尊/也)瞽¶
帥音官以省風土(樂官/也)命其旅曰狥農師一之(上/士)農正¶
再之(后稷之佐/田畯也)后稷三之(春秋正義百榖稷為其長遂/以稷名為農官之長  稷五)¶
<pb:KR3k0032_WYG_125-33a>¶
(星在七星南農正也工少臯&KR2570;鳩氏司事春九扈農正/  堯農師  周頌臣  嗟嗟保介維莫之  如何新畬)¶
(於皇來牟将受厥明箋保介車右嘻月令參保介/之御間葢農官之副也  臣工噫  戒農官之詩)¶
　　　周牧正¶
列子黄帝篇周宣王之牧正有役人梁鴦者能飬¶
野禽獸　詩無羊宣王考牧也注宣王復古之牧¶
法牧人職廢宣王始興而復之　夏少康為仍牧¶
正¶
　　　周宰旅(又見漢宰士/)¶
<pb:KR3k0032_WYG_125-33b>¶
左傳襄二十六年晉韓起聘于周曰將歸時事於宰旅¶
注宰旅冡宰之下士(禮上士八中士十六旅下士三十/二人疏下士稱旅以其理衆事故)¶
(特言/旅)　公羊傳隠元年七月宰咺曷為以官氏宰士也¶
注天子上士以名氏通¶
　　　周連率¶
詩旄丘正義王制雖殷法周諸侯之數與殷同明亦十¶
國為連此詩周事有連率之文左傳曰公請屬鄫是周¶
亦有連屬¶
<pb:KR3k0032_WYG_125-34a>¶
　　　周大胥¶
張衡西京賦廣開九市通闤帶闠旗亭五重俯察百隧¶
周制大胥今也唯尉注善曰周禮司市胥師二十人然¶
尊其職故曰大漢市有長丞而無尉葢通呼長丞為尉¶
耳¶
　　　周司工¶
氏族畧司工氏周宣王時司工錡因官氏焉錢氏顓帝¶
曾孫陸終生彭祖裔孫孚周錢府上士因官命氏¶
<pb:KR3k0032_WYG_125-34b>¶
　　　周軍尉¶
唐文粹歐陽詹韓城縣西尉㕔壁記陶唐有大尉周有¶
軍尉秦亦有太尉東南尉漢復命縣掾曰尉(左襄二十/一年傳尉)¶
(氏注討/姦之官)¶
　　　周舌人¶
見朝貢類¶
　　　周均工¶
唐李綱傳周家均工樂胥不得預士伍雖復妙如師襄才¶
<pb:KR3k0032_WYG_125-35a>¶
如子野皆繼世不易業¶
　¶
　¶
　¶
　¶
　¶
　¶
　¶
<pb:KR3k0032_WYG_125-35b>¶
　¶
　¶
　¶
　¶
　¶
　¶
　¶
　玉海卷一百二十五¶
