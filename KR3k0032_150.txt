#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百五十
#+PROPERTY: JUAN 卷一百五十
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百五十
<pb:KR3k0032_WYG_150-1a>¶
欽定四庫全書¶
　玉海卷一百五十¶
　　　　　　　　　　　　宋　王應麟　撰¶
　兵制¶
　　弓矢　弩¶
　漢天文志觜觿下一星曰天矢天狼下有四星曰天¶
　弧直狼北(隋志弧九星在狼東南天/弓也  &KR0045;雄賦天弧發射)¶
　　　黄帝弓　弧矢　(神農弧矢/)　烏號弓　綦衛¶
<pb:KR3k0032_WYG_150-1b>¶
　　　箭　谿子弩¶
易繫辭黄帝堯舜&KR0076;木為弧剡木為矢弧矢之利以威¶
天下(一書云神農&KR0076;木為弧剡木為矢弧矢之利以威/四方  禮記疏弓矢起於黄帝射侯見於堯舜)¶
　世本揮作弓夷牟作矢注黄帝臣　吳越春秋范蠡¶
進善射者陳音越王問射所起音曰黄帝作弓以備四¶
方後有楚狐父以其道傳羿羿傳逢&KR0041;&KR0041;傳楚琴氏琴¶
氏傳大魏大魏傳楚三侯麋侯翼侯魏侯也　漢郊祀¶
志公孫卿曰黄帝采首山銅鑄鼎於荆山下既成有龍¶
<pb:KR3k0032_WYG_150-2a>¶
垂胡&KR1046;下迎黄帝上騎羣臣後宫從上龍七十餘人龍¶
迺上去餘小臣不得上乃悉持龍&KR1046;龍&KR1046;拔墮墮黄帝¶
之弓百姓卬望黄帝既上天乃抱其弓與龍&KR1046;號後世¶
因名其處曰鼎湖其弓曰烏號(相如傳注張揖云黄帝/鑄鼎於荆山鼎湖得道)¶
(而仙乗龍上天其臣援弓/射龍不能於是抱弓而號)　列子逢&KR0041;弟子曰鴻超引¶
烏號之弓綦衛之箭　淮南子射者扞烏號之弓彎綦¶
衛之箭注綦美箭所出地名也衛利也烏號楚有柘桑¶
其材堅勁烏跱其上及其將飛枝小撓下勁能復起巢¶
<pb:KR3k0032_WYG_150-2b>¶
鳥隨之烏不敢飛號呼其上伐其枝以為弓因曰烏號¶
之弓也(漢司馬相如賦左烏號之雕弓應劭注同頌七/發亦云  家語楚王立烏號之弓  王褒  逢)¶
(門子彎/烏號)又曰烏號之弓谿子之弩注谿子為弩所出國¶
名或曰谿子蠻夷也以柘桑為弩或曰谿子&KR0045;鄭國善¶
為弩匠(蘇秦說韓曰谿子巨黍射六百步之/外  許慎曰南方谿子蠻夷柘弩)¶
說文&KR0034;帝嚳䠶臣(弓正見古/官名類)　書兊之戈和之弓垂之¶
竹矢在東房注兊和古巧人垂舜共工疏竹矢蓋舜時¶
之物　荀子倕作弓浮游作矢(孫卿/子同)注垂舜之共工弓¶
<pb:KR3k0032_WYG_150-3a>¶
矢舜前已有之倕改制精巧故言作　吕氏春秋夷羿¶
作弓(墨子羿/作弓)　山海經少皥生般始為弓矢　古史考¶
黄帝作弩(說文弩弓/有臂者)　吳越春秋陳音曰弩生於弓弓¶
生於彈¶
　　　夏繁弱　周繁弱　魯大弓¶
左傳定四年衛子魚曰成王分魯公以夏后氏之璜封¶
父之繁弱注封父古諸侯也繁弱大弓名(明堂位封父/&KR0883;天子之器)¶
(也注封/父國名)　定八年盜竊寶玉大弓九年夏四月封寶玉¶
<pb:KR3k0032_WYG_150-3b>¶
大弓注寶玉夏后氏之璜大弓封父之繁弱弓王國之¶
分器得之足以為榮失之足以為辱(公羊注言大/者力千斤)　漢¶
書司馬相如子虚賦左烏號之雕弓右夏服之勁箭(七/發)¶
(亦有此/二句)注服䖍曰(一云/伏儼)服盛箭器也夏后氏之良弓名¶
繁弱其矢亦良即繁弱箭服故曰夏服　上林賦彎蕃¶
弱滿白羽注文穎曰蕃弱夏后氏良弓之名　荀子繁¶
弱鉅黍古之良弓也　新序公孫龍子楚王張繁¶
弱之弓載忘歸之矢　商書若虞機張注機弩牙¶
<pb:KR3k0032_WYG_150-4a>¶
也¶
　　　夏箘簵楛¶
禹貢荆州厥貢礪砥砮丹惟箘簵楛注謂砮石名可為¶
矢鏃楛木名可為弩疏魯語曰肅慎氏貢楛矢石砮(肅/慎)¶
(國記曰其地在夫餘國北東濵大海魏畧曰挹婁一名/肅慎記文曰楛木也今遼左有狀如荆葉如榆  楛矢)¶
(石砮自禹以來貢之北顔師古/曰楛木為笴今豳以  皆用之)¶
　　　商彤弓¶
漢書韋孟詩肅肅我祖國自豕韋彤弓斯征撫寧遐荒¶
<pb:KR3k0032_WYG_150-4b>¶
總齊羣邦以翼大商　山海經少皥生般始為弓矢帝¶
俊賜羿彤弓素矰以扶下國(矰矢名外傳/白羽之矰)　尚書大&KR0019;¶
三適謂之有功賜以車服弓矢¶
　　　周武王戎弓¶
穀梁傳定八年冬大弓者武王之戎弓也注武王征伐¶
之弓(寶玉者封圭也始封之/圭周公受賜藏之魯)　大戴禮武王弓銘曰屈¶
伸之義廢興之行無忘自過　左傳楚子曰武王克商¶
作頌曰載櫜弓矢¶
<pb:KR3k0032_WYG_150-5a>¶
　　　周六弓　四弩　八矢¶
夏官司弓矢(下大夫二人/中士八人)掌六弓四弩八矢之法(注法/曲直)¶
(長短/之數)辨其名物而掌其守藏與其出入中春獻弓弩(成/於)¶
(和/)仲秋獻矢箙(成於/堅)及其頒之王弓弧弓以授射甲革¶
椹質者夾弓庾弓以授射豻侯鳥獸者唐弓大弓以授¶
學射者使者勞者其矢箙皆從其弓凡弩夾庾利攻守¶
唐大利車戰野戰(注弩無王弧王弧恒服&KR0076;/有王弧弩有夾庾等四種)　(弓六等/易氏曰)¶
(射人士以二耦射豻侯是/士與大夫用同夾庾也)凡矢枉矢絜矢利火射用諸¶
<pb:KR3k0032_WYG_150-5b>¶
守城車戰殺矢鍭矢用諸近射田獵矰矢茀矢用諸弋¶
射恒矢庳矢用諸散射(八矢弓弩各有四在上/者屬弓在下者屬弩)天子之¶
弓合九而成規諸侯合七而成規大夫合五而成規士¶
合三而成規句者謂之弊弓(規圜之至也觀成規多少/知弓强弱  疏天子之弓)¶
(王弧諸侯之弓唐大大夫之弓夾庾/士之弓則六弓之外句曲句弓也)凡祭祀共射牲之¶
弓矢澤共射椹質之弓矢大射燕射共弓矢如數并夾¶
(矢籋/也)注箙盛矢器也以獸皮為之王弧夾庾唐大六者¶
弓異體之名射甲與椹試弓習武也豻侯五十步及射¶
<pb:KR3k0032_WYG_150-6a>¶
鳥獸皆近射也近射用弱弓則射大侯者用王弧射參¶
侯者用唐大矣攻城壘者與其自守者相迫近弱弩發¶
疾也車戰野戰進退非强則不及弩無王弧王弧恒服¶
&KR0076;往體少者使矢不疾八矢者弓弩各有四焉枉殺矰¶
恒弓所用也絜鍭茀庳弩所用也枉矢取名變星飛行¶
有光或謂之兵矢絜矢象焉二者皆可結火以射敵殺¶
矢言中則死鍭矢象焉鍭侯也(行葦四鍭既鈞四鍭如/樹注鍭矢參亭射禮搢)¶
(三挾/一)二者皆可以司侯射結繳于矢謂之矰茀矢象焉¶
<pb:KR3k0032_WYG_150-6b>¶
二者皆可以弋飛鳥刜羅之也恒矢安居之矢也庳矢¶
象焉二者皆可以散射謂禮射及習射也正義勞者勤¶
勞王事晉文侯文公賜之彤弓玈弓是也四矢配四弩¶
於義為可四矢配六弓其數參差故隨事相當而用之¶
　繕人(上士二人/下士四人)掌王之用弓弩矢箙矰弋決拾掌詔¶
王射賛王弓矢之事(六弓之體雖係乎分/六弓之用實關乎力)　槀人(中士/四人)¶
弓六物為三等弩四物亦如之矢八物皆三等箙亦如¶
之春獻素秋獻成書其等以饗工入功于司弓矢及繕¶
<pb:KR3k0032_WYG_150-7a>¶
人注三等者上中下人各有所宜弓人職曰弓長六尺¶
六寸謂之上制上士服之弓長六尺三寸謂之中制中¶
士服之弓長六尺謂之下制下士服之弩及矢箙長短¶
之制未聞　圉師射則充椹質　冬官弓人為弓取六¶
材必以其時六材既聚巧者和之幹也者以為逺也角¶
也者以為疾也筋也者以為深也膠也者以為和也絲¶
也者以為固也漆也者以為受霜露也凡取幹之道七¶
柘為上檍檿桑橘木&KR0050;荆次之竹為下(弓之六材以幹/為質幹之七等)¶
<pb:KR3k0032_WYG_150-7b>¶
(以堅為體故取幹以柘為上弓以角幹筋為/主三者皆善則為上二善為次一善為下)相幹欲赤¶
黒而陽聲凡析幹射逺者用執射深者用直角欲青白¶
而豐末膠欲朱色而昔筋欲小簡而長大結而澤漆欲¶
測絲欲沈凡為弓冬析幹而春液角夏治筋秋合三材¶
寒奠體冰析灂春被&KR0076;角三液而幹再液往體多來體¶
寡謂之夾臾(㬰音/庾)之屬利射侯與弋往體寡來體多謂¶
之王弓之屬利射革與質往體來體若一謂之唐弓之¶
屬利射深覆之而角至謂之句弓(注句不用之弓&KR0102;司/弓矢句者謂之  弓)¶
<pb:KR3k0032_WYG_150-8a>¶
(注句者惡則/直者善矣)覆之而幹至謂之侯弓(注射侯之弓侯所/謂夾庾利射  與)¶
(弋/)覆之而筋至謂之深弓(注射深之弓及所謂唐弓之/屬利射深不  王弧之弓則)¶
(亦三善/而射深)　矢人為矢鍭矢參分茀矢參分(茀當/為殺)一在前¶
二在後(爾雅金鏃剪/羽謂之鍭)兵矢田矢五分二在前三在後(兵/矢)¶
(謂枉矢絜矢也此二矢/亦可以田田矢謂矰矢)殺矢七分三在前四在後(殺當/為茀)¶
參分其長而殺其一五分其長而羽其一以其笴厚(笴/讀)¶
(為/槀)為之羽深水之以辨其隂陽夾其隂陽以設其比(司/農)¶
(云比謂/括也)夾其比以設其羽參分其羽以設其刃則雖有¶
<pb:KR3k0032_WYG_150-8b>¶
疾風亦弗之能憚矣凡相笴欲生而搏同搏欲重同重¶
節欲疏同疏欲&KR1388;(笴謂箭槀此燕之角荆之幹/妢胡之笴  材之美者也)　冶氏¶
為殺矢刃長寸圍寸鋌十之(矢人同或以/此為衍文)注殺矢用諸¶
田獵　秋官庭氏以太隂之弓與枉矢射之　春官大¶
司樂詔諸侯以弓矢舞注舞謂執弓挾矢揖讓進退之¶
儀　樂師燕射帥射夫以弓矢舞(養老即是禮射而用/鍭矢者此與賔客私)¶
(宴不與/常射同)¶
　　　九和弓¶
<pb:KR3k0032_WYG_150-9a>¶
考工記弓人為弓取六材必以其時(注取幹以冬角以/秋絲漆以夏筋膠)¶
(未/聞)六材既聚巧者和之材美工巧為之時謂之參均角¶
不勝幹幹不勝筋謂之參均量其力有三均(有三讀/為又參)均¶
者三謂之九和九和之弓角與幹權筋三侔膠三鋝絲¶
三邸漆三斞上工以有餘下工以不足為天子之弓合¶
九而成規云云大和無灂(大和尤/良者也)和弓&KR0795;摩(和猶調也/  易氏曰)¶
(九和以角幹筋為主九者和矣而絲膠漆為之/輔大和者九和之弓也其體調適何待於灂)¶
　　　周彤弓　彤弧　盧弓¶
<pb:KR3k0032_WYG_150-9b>¶
詩彤弓天子錫有功諸侯也(三章章/六句)注朱弓也以講德¶
習射王賜朱弓必䇿其功以命之箋云諸侯敵王所愾¶
而獻其功王享禮之於是賜彤弓一彤矢百玈弓矢干¶
凡諸侯賜弓矢然後專征伐(見左傳甯武子/辭及禮記王制)正義周禮¶
無彤弓之名言講德習射則彤弓當唐弓大弓也唐大¶
是體强弱之名彤盧是色赤黑之異周尚赤故賜弓赤¶
一黒十以赤為重服䖍曰玈弓當周禮之王弧以射革¶
質非也　書文侯之命平王錫晉文侯彤弓一彤矢百¶
<pb:KR3k0032_WYG_150-10a>¶
盧弓一盧矢百注彤赤盧黒也諸侯有大功賜弓矢然¶
後專征伐彤弓以講德習射藏示子孫正義禮司弓矢¶
唐弓大弓以授勞者注謂勤勞王事若晉文侯文公受¶
王弓矢之賜(周東遷之後彤弓之賜/惟及晉文侯文公二人)　左傳僖二十八¶
年五月己酉王享晉侯(文/公)賜大輅之服戎輅之服彤弓¶
一(赤/弓)彤矢百玈弓矢干(黒弓弓/十矢干)　襄八年季武子賦彤¶
弓范宣子曰先君文公受彤弓于襄王以為子孫藏¶
昭十五年王曰襄之二路鏚鉞秬鬯彤弓虎賁文公受¶
<pb:KR3k0032_WYG_150-10b>¶
之以有南陽之田(公羊何休注禮天子彫弓諸侯彤弓/大夫嬰弓士盧弓  荀子天子雕弓)¶
(諸侯彤弓大夫黒弓禮也云行葦彫弓既/堅四鍭既鈞舍矢既均疏  彫是盡飾)　管子輕重¶
丁篇令天下諸侯朝先王之廟觀於周室者不以彤弓¶
石璧者不得入朝　史記齊世家桓公三十五年夏會¶
諸侯于葵丘周襄王使宰孔賜文武胙彤弓矢大路下¶
拜受賜　漢班固傳典引曰鋪觀二代並開迹於一簣¶
乗其命賜彤弧黄戚之威用討韋顧黎崇之不恪注二¶
代殷周也周禮九命作伯彤弧赤弓黄戚黄金飾斧也¶
<pb:KR3k0032_WYG_150-11a>¶
　博物志徐偃王得朱弓赤矢之瑞¶
　　　周楛矢¶
國語(史記漢/五行志)魯哀公時有隼集于陳庭楛矢貫之石砮¶
其長尺有咫(八/寸)陳惠公(史記陳涽公/漢志作閔)使人問仲尼仲尼¶
曰隼之來逺矣昔武王克商通道九夷八蠻使各以方¶
賄來貢使無忘職業肅慎(東北/夷)貢楛矢石砮(砮鏃也以/石為之)¶
其長尺有咫先王欲昭其令德之致逺也以示後人使¶
永監焉故銘其括曰肅慎氏之貢矢以分大姬配虞胡¶
<pb:KR3k0032_WYG_150-11b>¶
公而封諸陳古者分同姓以珍玉展親也(韋昭曰玉謂/若夏后氏之)¶
(璜/)分異姓以逺方職貢使無忘服也故分陳以肅慎氏¶
之貢若求之故府其可得也(韋昭曰肅慎東北夷慎又/周禮太宰物貢注肅  氏)¶
(貢楛矢/之屬)使求得之金櫝如之　魏志挹婁弓長四尺力¶
如弩矢用楛長尺八寸青石為鏃青龍四年五月丁巳¶
獻楛矢(晉書肅慎氏一名挹婁有山出石/其利入鐵周武王時獻楛矢石砮)景元三年四¶
月遼東言肅慎遣使重譯入貢獻其國弓三十張長三¶
尺五寸楛矢長一尺八寸石砮三百枚　晉書魏景元¶
<pb:KR3k0032_WYG_150-12a>¶
二年四月肅慎來獻楛矢石砮天子命歸於大將軍府¶
元帝太興二年八月又獻　書成王既伐東夷肅慎來¶
賀王俾榮伯作賄肅慎之命(東北逺/夷也)¶
　　　魯越棘大弓　金僕姑¶
明堂位崇鼎貫鼎大璜封父龜天子之器也越棘大弓¶
天子之戎器也凡四代之服器官魯兼用之是故魯王¶
禮也注越國名棘㦸也春秋傳子都拔棘　天官天府¶
掌祖廟之守藏注始祖后稷之廟其寶物世傳守之若¶
<pb:KR3k0032_WYG_150-12b>¶
魯寶玉大弓　魯頌泮水角弓其觩束矢其搜(五十矢/為束禮)¶
(大司冦束矢注/古者一弓百矢)二矛重弓　左傳莊十一年乗丘之役¶
以金僕姑射南宫長萬(注矢/名)　十年夏六月公子偃自¶
雩門&KR0041;皋比而先犯之公從之敗宋師乗丘　說苑齊¶
攻魯子貢見哀公請求救于吳於是以楊幹麻筋之弓¶
六往　公羊傳定八年弓繡質(質拊/也)　左傳定八年¶
顔髙之弓六鈞注百八十斤(唐李庾西都賦/乗六鈞貫七札)　晉語¶
乾時之戰申孫之矢集于桓鉤(申孫/矢名)　詩秦小戎¶
<pb:KR3k0032_WYG_150-13a>¶
交韔二弓　楚辭帶長劔挾秦弓　戰國策(史記/同)¶
天下之强弓勁弩皆自韓出谿子少府時力距來¶
皆射六百步之外注韓有谿子弩又有少府所造¶
二種之弩(谿子蠻也出柘竹弩時力弩作之得/時其材强勁距來弩力勁可距來敵)¶
吳越春秋越王令安廣之人佩石碣之矢張盧生¶
之弩¶
　　　楚大屈　烏號弓(見上/)¶
左傳昭七年夏四月楚享公好以大屈注弓名疏魯連¶
<pb:KR3k0032_WYG_150-13b>¶
書曰大曲之弓釋文服云大曲也賈云寶金可以為劒¶
出大屈地　史記楚世家楚人以弋說王曰出寶弓碆¶
新繳(以石傅弋/繳曰碆)析父曰先王熊繹桃弧棘矢以共禦王¶
事(文王克息/獲三矢)¶
　　　漢大黄參連弩¶
李廣傳兀狩二年以郎中令將四千騎出右北平(紀在/二年)¶
(夏/)匈奴左賢王將四萬騎圍廣廣為圜陳外鄉胡急擊¶
矢下如雨漢矢且盡廣令持滿毋發而廣自以大黄射¶
<pb:KR3k0032_WYG_150-14a>¶
其裨將殺數人注服䖍曰黄肩弩也孟康曰太公陷堅¶
却敵以大黄參連弩也晉灼曰黄肩即黄間也大黄其¶
大者也師古曰服晉二說是(廣有射法三篇在兵技巧/家  敘傳控&KR0076;貫石威動)¶
(北隣亦猿臂其/善射  天性)　周禮五射參連　六韜䧟堅敗敵¶
以大黄參連弩飛鳬電景矢自副注飛鳬赤莖白羽¶
以鐵為首電景青莖赤羽以銅為首　吳越春秋陳¶
音曰夫射之道從分望敵合以參連　後漢書陳王¶
寵弩射以參連為竒　張衡南都賦黄間機張鏃析¶
<pb:KR3k0032_WYG_150-14b>¶
毫芒　太白隂經發弩圖篇曰弩者怒也言其聲勢¶
威嚮如怒穿剛達堅自近及逺守險塞口破驍陷堅¶
非弩不克¶
　　　漢連弩　蜀連弩　元戎　漢彊弩¶
藝文志兵技巧家有望逺連弩射法具十五篇　李陵¶
傳發連弩射單于注張晏曰三十絭共一臂(劉氏曰今/之合蟬)¶
　諸葛亮傳性長于巧思損益連弩木牛流馬皆出其¶
意推演兵法作八陣圖咸得其要(陳壽謂亮立法施度/整理戎旅工械技巧)¶
<pb:KR3k0032_WYG_150-15a>¶
(物究其極孔明破張郃獲/&KR0007;鎧五千角弩三千一百)　魏氏春秋亮損益連弩謂¶
之元戎以鐵為矢長八寸一弩十矢俱發(魏馬鈞巧思/絶世見亮連)¶
(弩曰巧則巧矣未盡善也言作之可令加五倍般蜀記/晉李興曰推子八陣不在孫吳木牛之竒則非  模神)¶
(弩之功一/何㣲妙)　魏景初二年春司馬宣王征公孫淵六月¶
軍至遼東為發石連弩射城中(魏都賦燕弧/盈庫而委勁)　唐李元¶
諒節度隴西築連弩臺逺烽&KR0049;為守備盧耽節度西川¶
為大旝連弩南詔憚之　六韜豹韜敵武篇太公曰選¶
我材士强弩伏於左右(伏兵積弩/射其左右)　齊孫臏夾道伏萬¶
<pb:KR3k0032_WYG_150-15b>¶
弩　秦始皇自以連弩&KR0049;射大魚　秦閬中夷人能作¶
白竹之弩　韓出勁弩　荀子魏氏武卒衣三屬之甲¶
操十二石之弩負矢五十个　漢兵器以弩為尚將軍¶
有彊弩積弩之名南郡有發弩官(地理/志)　功臣表室中¶
同以弩將從入漢　路博德為彊弩都尉　平城之圍¶
䕶軍中尉陳平請令彊弩傅兩矢外鄉　夏侯嬰徐行¶
弩皆持滿外鄉　晁錯謂勁弩長㦸匈奴之弓弗能格¶
周勃材官引彊(注如今挽/强司馬)　申屠嘉以材官蹶張(如淳/曰蹋)¶
<pb:KR3k0032_WYG_150-16a>¶
(强弩張之律/有蹶張士)　淮南之反欲以强弩臨江而守　卜式¶
願與臨菑習弩者請行死之　李廣之大黄李陵之連¶
弩　陳湯圍郅支以鹵楯為前㦸弩為後　段會宗入¶
烏孫選精兵三十弩　耿純選二千人持彊弩各傅二¶
矢遂破赤眉青犢　虞詡(武都/守)令軍中彊弩勿發而潛¶
發小弩羌并兵急攻使二十彊弩共射一人發無不中¶
　何進發太山郡彊弩　韓馥從事將彊弩萬人屯孟¶
津　段熲與先零戰令張鏃利刃長矛三重挾以彊弩¶
<pb:KR3k0032_WYG_150-16b>¶
列騎為左右翼　袁紹擊公孫瓉以彊弩干張為前登¶
使諸弩就發　曹公征張魯多出弩以射其管　楊璇¶
為兵車張弓弩　順帝永建元年十月丁亥調五營弩¶
師郡舉五人教習戰射(五營五/校也)　炙轂子云夷牟製角¶
弩馬上用之步敵則木弩漢軍有八牛弩以射楚¶
營矢及十里　東京賦&KR1352;弩注徐廣車服志曰輕¶
車置弩於軾上載以屬車　李尢有弩銘云忘戰¶
者危極武者傷前聖制弓後世造弩(弩生/於弓)　崔寔¶
<pb:KR3k0032_WYG_150-17a>¶
政論曰兵器精利有蔡太僕之弩龍亭之劍至今擅名¶
天下　博古圖漢弩機銘二十七字曰延光三年閏月¶
書言府作六石機郭公鍛賢令磨守丞躬乗鉅史訓主¶
(又銀錯/弩機六)蔡邕云冀州彊弩　陳王寵善弩射十發十中¶
彊弩數千張出軍而國人不敢叛公孫&KR0042;議禁民挾弓¶
弩而弩十石以上不得出關　弓弩持滿抱弩負蘭見¶
於周亞夫韓延夀之傳&KR1352;弩重旃見於東京之賦(彍弩/遊弩)¶
南越志龍川有銅弩牙父老云越王弩營處也　曽稽¶
<pb:KR3k0032_WYG_150-17b>¶
典録鍾離牧謂朱育曰吳神鋒弩射三里　吳吕&KR0041;據¶
濡須塢置彊弩萬張於其上以拒曹公　吳獲晉孟幹¶
吳人愛蜀側竹弩幹言能作吳皓留付作部¶
　　　漢路弓乗矢¶
郊祀志元鼎四年六月得鼎云云路弓乗矢集獲壇下¶
注韋昭曰路大也乗四也師古曰於壇下獲弓矢之應¶
(詳見/寳鼎)　河東賦彏天狼之威弧　校獵賦天弧發射¶
逢䝉列眥羿氏控&KR0076;　韓安國&KR0019;弧弓射獵(以木曰/弧以角)¶
<pb:KR3k0032_WYG_150-18a>¶
(曰/弓)¶
　　　漢賜弓矢¶
匈奴傳甘露二年正月單于朝賜以弓一張矢四發(服/䖍)¶
(曰發十二矢也韋昭曰射禮三而止每/射四矢故以十二為一發發猶放也)　後傳建武二¶
十八年賜匈奴弓鞬韥一矢四發¶
　　　漢虎賁弓¶
楊政傳&KR0049;車駕持章救范升虎賁舉弓射之不去　續¶
漢書朱穆為侍御史桓帝臨辟雍行禮畢公卿出虎賁¶
<pb:KR3k0032_WYG_150-18b>¶
置弓階上公卿下階避弓穆過呵虎賁曰執天子器何¶
故投於地虎賁怖即攝弓穆奏劾虎賁抵罪¶
　　　漢彫弓¶
東京賦至於射宫決拾既佽彫弓斯張注薛綜曰謂有¶
刻畫也¶
　　　漢角端弓¶
續漢書鮮卑有野馬原羊角端牛以角為弓世謂之角¶
端弓(說文角&KR1511;獸也出胡休多國&KR1511;音/端前書音義角端似牛角可為弓)　陳琳武庫賦¶
<pb:KR3k0032_WYG_150-19a>¶
弓則烏號越棘繁弱角端象彌繡質　劉劭趙都賦其¶
器用則六弓四弩綠沈黄間堂谿魚腸丁令角端¶
中山王焉傳顯宗報曰今五國各官騎百人稱娖前行¶
皆北軍胡騎便兵善射弓不空發中必決眥　陳球守¶
零陵&KR0076;大木為弓羽矛為矢引機發之逺射千餘步¶
陸康為髙成令縣在邊陲舊制令戸一人具弓弩以備¶
不虞¶
　　　漢箭　飛矛　射師(見射/類)¶
<pb:KR3k0032_WYG_150-19b>¶
耿恭傳永平十八年(二/月)北匈奴攻金蒲城恭為戊己都¶
尉以毒藥傅矢語匈奴曰漢家箭神其中創者必有異¶
虜中矢者視創皆沸大驚匈奴震怖相謂曰漢兵神真¶
可畏也遂解去　東觀記光武作飛蝱箭攻赤眉(方言/曰三)¶
(鎌長六尺/謂之飛蝱)　周禮注(司弓/矢)枉矢者取名變星飛行有光¶
今之飛矛是也或謂之兵矢絜矢象焉二者皆可結火¶
以射敵守城車戰正義按輈人云弧旌枉矢以象弧也¶
漢時名此以為飛矛(廣成頌注枉/矢於天狼)　冦恂傳守河内伐¶
<pb:KR3k0032_WYG_150-20a>¶
淇園之竹為矢百餘萬　南蠻傳其民户出雞羽三十¶
鏃　衡山王作鍛矢　膠東王作鏃矢(注大鏃之/矢今兵箭)¶
　魏百官名曰三公拜日賜鶉尾鶻尾髇箭十二¶
枚¶
　　　魏楛矢¶
見上　文帝典論自敘曰建安十年始定冀州濊貊貢¶
良弓燕代獻名馬時和風扇物弓燥手柔獵于鄴西項¶
發口縱俯馬蹄而仰月支弓不虚彎所中必洞¶
<pb:KR3k0032_WYG_150-20b>¶
　　　晉神弩(弓銘/)¶
輿服志中朝大駕鹵簿以神弩二十張夾道其五張神¶
弩置一將左右各二將又有由基一行納弩一行弩一¶
陣　官志二衛前驅由基彊弩為三部司馬　馬隆請¶
募勇士限腰引弩三十六鈞弓四鈞立摽簡試　義熙¶
六年十二月劉&KR0073;擊盧循軍中多萬鈞神弩所至莫不¶
摧折　潘岳閒居賦元戎禁營谿子巨黍異絭同機礟¶
石雷駭激矢蝱飛　魏韋孝寛定功弩　晉&KR0286;含木弓¶
<pb:KR3k0032_WYG_150-21a>¶
銘曰&KR0076;弧走括截飛駭止射隼髙牆出必有擬既以¶
禦侮亦以招王　李尤良弓銘　江統弧矢銘幽都¶
筋角㑹稽竹矢易以獲隼詩以殪兕伐叛柔服用威¶
不韙¶
　　　後魏武庫大弓　梁弓¶
後魏書奚康生彎弓十石梁聞康生能引彊弓特作大¶
弓兩張長八尺把中圍尺一寸箭麤殆如今之長笛送¶
康生康生平射猶有餘力即表送置之武庫　梁杜嶷¶
<pb:KR3k0032_WYG_150-21b>¶
佩四石霜明朱弓　羊侃馬上用六石弓　昭明太子¶
弓矢讃¶
　　　唐天䇿府大弓長矢　武庫大弓¶
劉黑闥傳初秦王建天䇿府其弧矢制倍於常逐黑闥¶
也為突厥所窘自以大箭射卻之突厥得箭傳觀以為¶
神後餘大弓一長矢五藏之武庫世世寶之每郊丘重¶
禮必陳于儀物之首以識武功(舊史云討黒闥于肥鄉/有一突將勇壯絶人直)¶
(衝太宗刃將接太宗以天䇿上將大箭射之中心洞背/應&KR0076;而斃遂傳此箭于北番突厥見而驚嘆  髙祖紀)¶
<pb:KR3k0032_WYG_150-22a>¶
(云武徳五年三月丁未秦王及黒闥戰洺水敗之亡入/于突厥太宗紀云五年敗黒闥于洺州丙申復取相州)¶
(二紀/不同)　太宗紀武德四年五月壬戌執竇建德戊辰降¶
王世充六月凱旋七月甲子至長安被金甲陳鐵騎萬¶
介士三萬前後鼓吹獻俘于太廟髙祖以謂功髙古官¶
號不足以稱十月己丑乃加號天䇿上將領司徒陜東¶
道大行臺尚書令位在王公上賜衮冕金輅雙璧黄金¶
六十斤前後鼓吹九部之樂班劍四十人(儀衛志太宗/平東都破金)¶
(剛執賀魯克髙麗皆備軍容/凱歌入京師其禮儀不傳)　武徳二年十一月秦王¶
<pb:KR3k0032_WYG_150-22b>¶
屯柏壁以大羽箭殪賊將(杜甫丹青引猛/將腰間大羽箭)　貞觀元年¶
閏三月壬申上謂蕭瑀曰朕少好弓矢得良弓十數近¶
以示弓工曰木心不直則脉理皆邪弓雖勁而發矢不¶
直　太宗詠弓詩上&KR0076;明月半激箭流星逺落雁帶書¶
驚啼猿映枝轉楊師道和云霜重麟膠勁風髙月影圓¶
　　　唐四弓　七弩¶
六典武庫令弓之制有四長弓角弓梢弓格弓弩之制¶
有七擘張弩角弓弩木單弩大木單弩竹竿弩大竹竿¶
<pb:KR3k0032_WYG_150-23a>¶
弩伏逺弩箭之制有四竹箭木箭兵箭弩箭注漢有連¶
弩射法周禮八矢¶
　　　唐御弓¶
見射類　官志備身左右掌執御弓矢　禮志千牛備¶
身二人奉御弓及矢立於東階上西面千牛將軍奉弓¶
&KR0048;將奉矢¶
　　　唐漆弓¶
王忠嗣傳為將持重安邊常曰平世為將撫衆而已有¶
<pb:KR3k0032_WYG_150-23b>¶
漆弓百五十斤每弢之示無所用士氣盛思戰時出竒¶
兵襲敵所向無不克軍每出召屬長付以兵使授士卒¶
弓矢亦誌姓名軍還遺&KR0076;亡鏃按名第罪(時為河東/節度使)¶
　　　唐幰弩¶
儀衛志親王鹵簿幰弩一一品二品四品萬年令¶
皆有之　宋志漢京兆尹司隸前驅持弓以射窺¶
者今制每弩加箭一有靫畫雲氣弓箭每弓加箭¶
二有靫同幰弩　杜甫詩貞觀同牙弩開元錦¶
<pb:KR3k0032_WYG_150-24a>¶
獸張¶
　　　唐伏逺弩¶
兵志開元十二年更長從宿衛名彍騎十二年彍騎分¶
隸十二衛總十二萬為六番内弩手六千(官志諸衛有/弩手左右驍)¶
(衛各八十五人餘衛各八十/三人  隋御營弩手三萬人)又擇勇者為番頭頗習弩¶
射又有羽林軍飛騎亦習弩凡伏逺弩自能施張縱矢¶
三百步擘張弩二百三十步皆四發而二中角弓弩二¶
百步四發而三中單弓弩一百六十步四發而二中皆¶
<pb:KR3k0032_WYG_150-24b>¶
為及第諸軍近營為堋士有便習者教試之及第者有¶
賞　六典武庫令弩之制有七一擘張弩二角弓弩三¶
木單弩四大木單弩五竹竿弩六大竹竿弩七伏逺弩¶
注蔡邕曰冀州强弩幽州突騎天下之精也漢書有逺¶
望連弩射法十五篇陳愍王寵(見敬王/羡傳)諸葛亮連弩擘¶
張小弩步兵所用角弓弩騎兵所用木單竹竿伏逺等¶
其力益大所及漸逺(四弩名物周典是掌材官蹶張漢/制具備廣之大黄亮之連弩整軍)¶
(經武烏/可缺此)　武經總要弩者中國之勁兵四夷所畏服也¶
<pb:KR3k0032_WYG_150-25a>¶
古者有黄連百竹八檐雙弓之號絞車擘張馬弩之差¶
今有參弓合蟬手射小黄皆其遺法若乃射堅及逺争¶
險守隘怒聲勁勢遏衝制突者非弩不克¶
　　　唐静塞弩¶
張雲咸通解圍錄南蠻有執旗者&KR0019;城發静塞弩貫之¶
　西蜀弩名尤多大者莫逾連弩十矢謂之羣鴉一矢¶
謂之飛槍通呼為摧山弩即孔明所謂元戎也又有八¶
牛威邊定戎静塞弩　崔安潛乞洪州弩手教蜀人用¶
<pb:KR3k0032_WYG_150-25b>¶
弩選千人號神機營　髙崇文討蜀未下李吉甫言宣¶
洪蘄鄂强弩號天下精兵　韓滉運米饋李晟船置十¶
弩相警捍又於宣州教習長兵鑄軍器　王栖曜為浙¶
西將以强弩三千涉水夜入寧陵希烈不知晨朝矢集¶
帳前驚曰江淮弩士至矣遂不敢東　杜牧注孫子云¶
五兵之利無如弧矢之利以威天下五兵同致天¶
獨有弧矢星聖人獨言弧矢能威天下不言他兵¶
何也葢戰法利於弧矢者非得陣不見其利故黄¶
<pb:KR3k0032_WYG_150-26a>¶
帝險於蚩尤以中夏車徒制夷虜騎士此乃弧矢之利¶
也¶
　　　太平興國連弩¶
見講武類　四年九月己亥幸新城西南隅觀新募鐵¶
林卒習射强弩¶
　　　至道賜弓¶
至道元年三月己巳上御崇政殿召殿前指揮使御龍¶
官數百輩射於殿前詔銀州牙校張浦觀焉先是趙保¶
<pb:KR3k0032_WYG_150-26b>¶
吉遣其弟延信入貢上賜二弓皆力及一石六斗¶
已上但威示戎虜而已非有人能挽至是衛士皆¶
引滿平射有餘力上問浦戎人敢敵否浦奏曰蕃¶
部弓弱矢短豈敢拒敵十一月己未閱武於便殿¶
衛士挽弓有一石五斗者矢二十發綽有餘力¶
太平興國二年九月乙未幸造弓箭院賜工役人錢帛¶
　李覺傚韓愈毛穎傳作竹穎傳以獻(竹穎者/矢也)太宗嘉¶
之¶
<pb:KR3k0032_WYG_150-27a>¶
　　　咸平賜弓¶
咸平二年十二月戊午次澶州權駐蹕幸甲仗庫壬戌¶
賜輔臣甲胄弓劍¶
　　　咸平木羽弩箭　火箭¶
咸平元年六月丁酉馬軍都頭石歸宋進木羽弩箭以¶
木為幹為翎長尺餘所激甚逺入鎧甲則簳去而鏃留¶
牢不可拔蕃戎畏之願多造以給邊用上命衛士試之¶
五年九月戊午石普言能發火毬火箭上召至崇政殿¶
<pb:KR3k0032_WYG_150-27b>¶
試之輔臣同觀先是開寶二年三月馮繼昇岳義方上¶
火箭法試之錫束帛　天禧三年五月京西漕臧奎請¶
改制木弩風雨箭　國語吳有白羽朱羽烏羽之矰¶
上林賦滿白羽注文穎曰以白羽為箭北齊郎基削¶
木為箭剪紙為羽¶
　　　景德漆弩¶
景德元年六月給步軍虎翼兵隨身黒漆寸札弩常令¶
調習(舊止給殿/前虎翼)¶
<pb:KR3k0032_WYG_150-28a>¶
　　　景德連弩¶
元年十一月甲戌幸澶州王師成列李繼隆等伏勁弩¶
分據要害周文質部下以連弩射殺達蘭戎人遁二年¶
正月甲戌以文質為殿頭髙品¶
　　　康定鏵弓¶
康定元年范恪試武技為慶州北路巡檢恪有弓勝一¶
石七斗其箭鏃如鏵名曰鏵弓又於箭羽間識其官稱¶
姓氏臨敵所發必中至一箭貫二人虜畏之(實/錄)　慶厯¶
<pb:KR3k0032_WYG_150-28b>¶
四年韓琦上言臣至邊嘗定弓弩挽强蹠硬射親格願¶
下諸軍立賞肄習春秋各一閱詔頒教諸軍是年賜鄜¶
延總管風羽子弩箭三十萬　二年楊偕請教騎兵止¶
射九斗至七斗三等弓畫的為五暈去的二十步引滿¶
即發中者視暈數給錢為賞　五年范仲淹請以帶甲¶
射一石充竒兵餘自九斗至一斗第為三等力及等即¶
升之詔著為法¶
　　　皇祐御弓¶
<pb:KR3k0032_WYG_150-29a>¶
皇祐六年(即至和元年/時未改元)二月己巳王德用為樞宻使是¶
嵗契丹使者來德用與之射曰天子以公典樞宻而用¶
富公為相得人矣語聞上喜賜御弓一矢五十¶
　　　皇祐衝陣無敵流星弩(又見/車戰)¶
皇祐元年三月丁酉知忻州郭諮獻獨轅衝陣無敵流¶
星弩(諮有巧思為兵/械簡要可用)四月知澧州宋守信獻衝陣無敵¶
流星弩拒馬牌火鎌石火鋼三刃山字鐵甲漆槍野戰¶
拒馬刀弩寨脚車衝敵劍輪無敵車大風翎弩箭凡八¶
<pb:KR3k0032_WYG_150-29b>¶
種甲子御崇政殿閱之(州校李錫持獻/命為三班差使)四年三月丙寅¶
河北河東陜西言郭諮所進獨轅衝陣無敵流星弩可¶
備軍陣用詔弓弩院製之尋以諮為鄜延鈐轄給所製¶
弩五百募土兵教之既成經畧使夏安期言其便詔置¶
獨轅弩軍　熙寧七年二月十二日戎監請勿造獨轅¶
衝陣弩以神臂弓代之¶
　　　熙寧神臂弓¶
熙寧元年十二月庚申(二十/二日)大内副都知張若水進所¶
<pb:KR3k0032_WYG_150-30a>¶
造神臂弓初民李宏獻此弓其實弩也以檿為身檀為¶
弰鐵蹬鎗頭銅為馬面牙發麻索札絲為&KR0076;弩身通長¶
三尺二寸兩弭各長九寸二分兩閃各長一尺一寸七¶
分弝長四寸通長四尺五寸八分&KR0076;長二尺五寸箭木¶
羽長數寸時於玉津園校驗射二百四十餘步穿榆木¶
没半簳有司并箭奏御詔依式製造至是進焉御延和¶
殿臨閱置鐵甲七十步俾衛士射未有中者若水自請¶
引弓連中七年九月二十一日軍器監與三衙定造狼¶
<pb:KR3k0032_WYG_150-30b>¶
牙箭鴨觜箭請依式製之八年二月癸酉詔私有及私¶
造神臂弓者如私造弩法十一月十六日軍器監再造¶
神臂弓蝎尾牙發及筝柱弩牙發等式　元豐六年八¶
月十五日以神臂弓千箭十萬給環慶元符二年二月¶
八日王峴請増造嵗約増一千七十五張大觀元年十¶
二月十六日吳擇仁奏神臂弓實天授神考以甚利之¶
器所向摧圯夷狄莫能當二年三月十四日御筆謂射¶
逺攻堅所向無前可謂利器使敵人習而能之非中國¶
<pb:KR3k0032_WYG_150-31a>¶
利令民間不得習製出師教射緘於匣貯之别庫　神¶
臂弓銘云㠯嚴羽衛蘭錡設張佽飛共服洞札穿楊㠯¶
肅戎容材官效技電激星流敵膽摧褫大黄誇漢伏逺¶
耀唐豈若兹弓制作之良¶
　　　熙寧弓式　軍器制度¶
熙寧元年十二月二十二日以内臣張若水閤門使李¶
評提舉編擇増修弓弩若水造神臂弓六年六月二十¶
七日己亥初置軍器監以三司胄案為監命吕惠卿曾¶
<pb:KR3k0032_WYG_150-31b>¶
孝寛判之制度皆著為式凡一百十卷雜材一軍器七¶
十四件物二十一雜物四添修及製造弓弩式十卷七¶
月甲寅置内弓箭南庫儲御前所製七年正月十二日¶
庚戌惠卿等上裁定中外所獻槍刀様又上編成弓式¶
初京師及諸路戎器雜惡河朔尤甚至是所製兵械皆¶
精利其後詔以新造軍器付諸路為式遣官分諭之(一/云)¶
(六年十一月遣著佐朱/伯虎等付諸州為式)　元豐四年七月二十一日涇¶
原經畧言按武經總要有三弓八牛床子弩射及二百¶
<pb:KR3k0032_WYG_150-32a>¶
餘步用一槍三劍箭最為利器攻守皆可用戎監言弩¶
重千餘斤難致乃圖其様頒之舊止有大小合蟬床子¶
弩六年八月二十一日參定城隍守具制度十二月命¶
編修軍器什物法制蔡碩為軍器少監¶
　　　元豐賜烏弰弓¶
元豐六年九月丁巳(十五/日)上批付劉昌祚所進器械具¶
悉今賜卿金線烏弰弓一神臂弓二七年三月庚戌手¶
詔又賜昌祚金線烏弰弓¶
<pb:KR3k0032_WYG_150-32b>¶
　　　元豐床子弓　挿弰弓¶
六年七月辛夘(十九/日)工部郎中范子竒言軍器監創床¶
子大弓二强於神臂弓獨轅弩較之九牛弩尤輕便用¶
人少射逺而深可禦敵詔比試以聞(舊床子弩射止七/百步魏丕増造至)¶
(千/步)　二年四月十九日上聞尹抃能為弓能辨六材命¶
乗驛赴闕五年八月抃造挿弰弓¶
熙寧八年十二月二十三日命湖南北制木弓弩七千¶
給廣右七年五月二十七日詔造入陣弓箭依上中下¶
<pb:KR3k0032_WYG_150-33a>¶
軍分三等上等弓四尺八寸五分箭二尺八寸五分中¶
下弓第減一寸五分箭第減一寸¶
　　　宋朝制勝强逺弓¶
和詵徽宗時知雄州上制勝强逺弓式施行之弓能破¶
堅於三百步外邊人號為鳯凰弓¶
　　　紹興克敵弓　破胡弓¶
先是紹興三年十月上謂輔臣曰造弓必用良工今御¶
前所造弓其直八千可以為式宜令軍器所及張俊軍¶
<pb:KR3k0032_WYG_150-33b>¶
中分造十一年六月乙亥詔有司造克敵弓弓乃韓世¶
忠所獻也(五月/獻之)上謂輔臣曰世忠宣撫淮東日與虜戰¶
常以此弓勝金人朕取觀之誠工巧然猶未盡善朕籌¶
累日乃少更之遂増二石之力而減數斤之重今方盡¶
善後有作者無以加矣乃命殿前司閱習七月丁巳詔¶
能貫甲踰三石弓施三十矢者進秩一等三石五斗者¶
倍之十九年正月己酉宰執言春教踏射克敵弓乞依¶
格推賞上曰山弓最為强勁雖被重甲亦須洞徹若得¶
<pb:KR3k0032_WYG_150-34a>¶
萬人習熟何可當也(一本十九年正月己/酉詔教閱克敵弓)楊存中以克¶
敵弓雖勁而士病蹶張之難乃増損舊制造馬黄弩制¶
度精宻彼一矢未竟而此三發矣二十六年閏十月十¶
八日詔克敵弓射逺徹札非弩可比降様令建康都統¶
王權軍製造以習射克敵弓斗力雄勁可洞犀象貫七¶
札十一月五日内軍器庫降克敵弓一千箭十萬付權¶
軍　韓世忠之制兵器凡今跳澗以習騎洞貫以習射¶
狻猊之鍪連鎖之甲斧之有掠陣弓之有克敵皆世忠¶
<pb:KR3k0032_WYG_150-34b>¶
之遺法(漢之大黄莫喻其强/魯之僕姑莫俾其良)　劉錡傳紹興十年五月¶
虜兵逼順昌城以破胡弓射之翼以神臂弓强弩射之¶
虜稍稍引去　十五年三月二十一日甲子上曰頃在¶
京師見内庫所藏弓箭皆太宗真宗所製經歴百年記¶
識如新蓋造作精善也　建炎二年三月丁酉初立大¶
小使臣試弓馬出官格凡五等　三年三月張浚請於¶
沿江置强弩營¶
　　　紹興賜北使弓矢¶
<pb:KR3k0032_WYG_150-35a>¶
十三年十二月癸夘有司進呈賜北使弓矢上以其不¶
精工命出内庫所造者賜之翼日諭大臣曰此朕自指¶
教雖軍中人亦未必能之賜予使人不惟觀美兼器械¶
之良亦使逺人畏服¶
　　　隆興木羽弩箭　乾道木鶴弩¶
隆興元年六月十四日御寶封木羽弩箭百四隻下樞¶
宻院江浙荆閩諸路製百萬　乾道九年閏正月二日¶
衢州張子顔造木鶴弩二千箭十萬　紹興十年六月¶
<pb:KR3k0032_WYG_150-35b>¶
丁夘上曰昨造大鏃箭用以破敵始服其精又造鋭¶
首小槍劉錡順昌破敵用之¶
　　　淳熙神勁弓　神勁軍(見兵/制)¶
先是紹興五年五月八日督府言軍器所造神勁弓六¶
千箭百萬　淳熙三年九月十八日庚申詔以神勁弓¶
様一箭様十令依様造充弩手用令先造神勁弓七箭¶
七十降付浙西守臣令依様隨斗力髙下製造付軍士¶
踏拽　乾道中創木羽弩箭不用羽¶
<pb:KR3k0032_WYG_150-36a>¶
　　　乾道鐵簾(附/)　淳熙鐵簾¶
古射侯之法　乾道七年九年(見射類及講武類製一/云淳熙十三年春)¶
(頒于天營施之校射/命官視閱以中莫賞)　聖政淳熙十三年二月乙卯歩¶
軍都虞侯梁師雄奏射鐵簾合格官兵人數上曰聞射¶
鐵簾諸軍鼔躍奮勵誠是作成士氣周必大等奏以此¶
法激勸人人皆勝兵矣上曰然¶
弓有縁者謂之弭以金者謂之銑以蜃者謂之班以玉¶
者謂之珪　弓未曰簫簫梢也又謂之弭中央曰弣簫¶
<pb:KR3k0032_WYG_150-36b>¶
弣之間曰淵　弴畫弓也弰角弓弧木弓&KR0008;弓曲&KR0008;便¶
利彏急張弸彊貎㢨滿有所嚮也　弩柄曰臂鉤&KR0076;者¶
曰牙牙外曰郭下曰懸刀合名之曰機　矢謂之箭又¶
謂之鏑　關西曰箭江淮謂之鏃　六材七幹之妙參¶
鈞九和之美繡質良材烏&KR0197;徑理晉平七札顔髙六鈞¶
麟膠棘竹燕角楚筋(呉淑/弓賦)　句越之簳㑹稽之羙寳東¶
房之垂竹藏陳庭之楛矢夏服忘歸三䥥八法舎之如¶
東之其捜魯莊僕姑鴻超綦衛飛鳬電影毒鐵焦銅(箭/賦)¶
<pb:KR3k0032_WYG_150-37a>¶
　飲石梁(宋景公為弓公張弓東面而射矢踰西霜之/山集彭城之東其餘力逸勁猶飲羽於石梁)¶
定天山(薛仁貴破鐵勒軍中歌/曰將軍三箭定天山)　手提威弧雄入九軍¶
　賁育絶髕挽不能寸　控&KR0076;鳴鏑日規為小犇星激¶
電氛祲一掃　左落攙槍右射天狼聲如摧山萬衆莫¶
當　漢箭有神震疊葷粥　勁孰似之大屈在楚寳孰¶
並之繁弱鎮魯　柝幹液角漆測絲沉筋膠參均冠古¶
窮今　材官蹶張佽飛省括力勁埶倍六均難埒　天¶
弧煌煌九星炳著　决拾既佽射必中鵠　巧穿七札¶
<pb:KR3k0032_WYG_150-37b>¶
力倍六鈞繁弱武庫有掩前聞&KR0076;鳴雁落虎發石裂¶
星九為弧乾度炳輝憲天惟聖觀象取暌　禹師既班¶
繁弱奠名周矢　櫜乃立弓人　月滿星流　中石飲¶
羽　赤羽蜻蚨之箭綠沈白象之弭　圜穹宣精弧星¶
曜武河圖畫卦剡矢取暌　董蒲白羽之箭燕角緑沉¶
之弓　養叔之復一　顔髙之持六鈞　左烏&KR0197;右青¶
莖　麟膠鷲羽　箭起六麋鋒摧九虎　麋興麗箭雁¶
落驚&KR0076;　舉長矢兮射天狼　象弧彫服　金弧鳴鏑¶
<pb:KR3k0032_WYG_150-38a>¶
　弓翻滿月¶
　¶
　¶
　¶
　¶
　¶
　¶
　¶
<pb:KR3k0032_WYG_150-38b>¶
　¶
　¶
　¶
　¶
　¶
　¶
　¶
　玉海卷一百五十¶
