#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百八十三
#+PROPERTY: JUAN 卷一百八十三
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百八十三
<pb:KR3k0032_WYG_183-1a>¶
欽定四庫全書¶
　玉海卷一百八十三¶
　　　　　　　　　　　　宋　王應麟　撰¶
　食貨¶
　　府庫　(武庫附/)¶
　周官有太府内外天玉泉府而無掌庫之官蓋府庫¶
　通言曲禮在府言府在庫言庫天有天庫藏府之星¶
　(軫南衆星曰天庫金/十六星天之武庫)¶
<pb:KR3k0032_WYG_183-1b>¶
　　　商六府¶
曲禮天子之六府曰司土司木司水司草司器司貨典¶
司六職注此殷時制也周則皆属司徒司土土均也司¶
木山虞也司水川衡也司草稻人也司器角人也司貨¶
卝人也　大禹謨六府水火金木土榖¶
　　　湯武五庫¶
月令季春之月命工師令百工審五庫之量金鐵皮革¶
筋角齒羽箭幹脂膠丹漆毋或不良　蔡邕月令章句¶
<pb:KR3k0032_WYG_183-2a>¶
曰一曰車庫二曰兵庫三曰祭器庫四曰樂庫五曰宴¶
器庫　樂記武王克殷車甲衅而藏之府庫而弗復用¶
　商子湯武既破桀紂天下大定築五庫藏五兵偃武¶
事行文教　周官職金有兵器之府　淮南子楚有高¶
庫之兵¶
　　　周九府　管氏九府書¶
漢志太公為周立九府圜法注周官太府玉府内府外¶
府泉府天府職内職金職幣(六府在太宰泉府地官/天府春官職金秋官)¶
<pb:KR3k0032_WYG_183-2b>¶
周禮大府(下大夫二人上士四人下士八/人為王治藏之長若今司農)掌九貢九賦¶
九功之貳以受其貨賄之入頒其貨(金玉/曰貨)于受藏之府¶
(若内/府也)頒其賄(布帛/曰賄)于受用之府(若職/内也)凡官府都鄙之吏¶
及執事者受財用焉凡頒財以式法授之關市之賦以¶
待王之膳服邦中之賦以待賔客四郊之賦以待稍秣¶
家削之賦以待匪頒邦甸之賦以待工事邦縣之賦以¶
待幣帛邦都之賦以待祭祀山澤之賦以待喪紀幣餘¶
之賦以待賜予凡邦國之貢以待弔用凡萬民之貢以¶
<pb:KR3k0032_WYG_183-3a>¶
充府庫凡式貢之餘財以供玩好之用凡邦之賦取具¶
焉歳終則以其貨賄之入出㑹之(淮南道應訓曰楚有/太府之貨是楚亦有)¶
(太府/也)　玉府(上士二人/中士四人)掌王之金玉玩好兵器凡良貨¶
賄之藏共王之服玉佩玉珠玉(天子佩白玉而&KR0007;組綬/佩玉上有葱衡下有雙)¶
(璜衝牙蠙珠以納其/間服玉冠飾十二玉)王齊則共食玉合諸侯則其珠槃¶
玉敦凡王之獻金玉兵器文織良貨賄之物受而藏之¶
凡王之好賜共其貨賄(獸人皮毛筋骨入于玉府&KR0516;人/凡&KR0516;征入于玉府澤虞守其財)¶
(物以時入于玉府㕓人則斂其皮角筋骨/逐師則入野職野賦職金則入玉石丹青)　内府(中士/二人)¶
<pb:KR3k0032_WYG_183-3b>¶
(主良貨賄/藏在内者)掌受九貢九賦九功之貨賄良兵良器以待¶
邦之大用凡四方之幣獻之金玉齒革兵器凡良貨賄¶
入焉凡適四方使者共其所受之物而奉之凡王及冢¶
宰之好賜予則共之(典婦功共王及后/之用頒之于内府)　外府(中士二/人主泉)¶
(藏在/外者)掌邦布之入出以共百物而待邦之用凡有法者¶
共王及后世子衣服之用凡祭祀賔客㑹同軍旅共財¶
用之幣齎賜予之財用凡邦之小用皆受焉歳終則㑹¶
惟王及后之服不㑹(注布泉也之其藏曰泉其行曰布/有法百官  公用也泉始一品景)¶
<pb:KR3k0032_WYG_183-4a>¶
(王鑄大泉/而有二品)　泉府(上士四人中士八/人下士十有六人)掌以市之征布斂¶
市之不售貨之滯於民用者以其賈買之物楬而書之¶
以待不時而買者各從其抵都鄙從其主國人郊人從¶
其有司然後予之凡賖者祭祀無過旬日喪紀無過三¶
月凡民之貸者與其有司辨而授之以國服為之息(康/成)¶
(以莽制/擬國服)凡國事之財用取具焉歳終則㑹其出入而納¶
其餘(司市以泉府同貨斂賖㕓人斂㕓布/入泉府珍異有滯者斂而入膳府)　天府(上士/一人)¶
(中士二人言天者尊/此所藏若天物然)掌祖廟之守藏與其禁令(祖廟始/祖后稷)¶
<pb:KR3k0032_WYG_183-4b>¶
(之廟其寳物世&KR0019;守/之若魯寳玉大弓者)凡國之玉鎮大寳器藏焉若有大¶
祭大喪則出而陳之既事藏之凡官府鄉州及都鄙之¶
治中(鄭司農云治中謂/其治職簿書之要)受而藏之以詔王察羣吏之治¶
上春釁寳鎮及寳器季冬陳玉以正來歳之媺惡若遷¶
寳則奉之若祭天之司民司禄(司民軒轅角也司禄文/昌第六星或曰下能)¶
而獻民數榖數則受而藏之(鄉大夫鄉老及鄉大夫羣/吏獻賢能之書于王再拜)¶
(受之登于天府大司冦盟書登于天府小司冦及大比/登民數自生齒以上登于天府又司民内史司會冢宰)¶
(貳之又歳終獄/訟登中于天府)　職内(上士二人中士四/人注若今少内)掌邦之賦入¶
<pb:KR3k0032_WYG_183-5a>¶
辨其財用之物而執其總(總其凡/目之書)以貳官府都鄙之財¶
入之數(總者其要數者其/詳也執要御詳)以逆邦國之賦用凡受財者¶
受其貳令而書之(貳令若今御史所寫下/本奏王所可者書之)及㑹以逆職¶
歳與官府財用之出而叙其財以待邦之移用(大府注/受用之)¶
(府若/職内)　職幣(上士二人/中士四人)掌式法以斂官府都鄙與凡用¶
邦財者之幣振掌事者之餘財皆辨其物而奠其録以¶
書楬之以詔上之小用賜予歳終則㑹其出凡邦之㑹¶
事以式法賛之(司書叙財受幣入于職幣職歳/凡上賜予以叙與職幣授之)　職金¶
<pb:KR3k0032_WYG_183-5b>¶
(上士二人/下士四人)掌凡金玉錫石丹青之戒令受其入征者辨¶
其物之媺惡與其數量楬而璽之入其金錫于為兵器¶
之府入其玉石丹青于守藏之府(守藏府玉/府内府也)入其要(入/于)¶
(大/府)旅于上帝則共其金版饗諸侯亦如之(槀人掌受財/于職金以齎)¶
(其/工)　爾雅九府(與漢書/注異)醫無閭之珣玗琪㑹稽之竹箭¶
梁山之犀象華山之金石霍山之珠玉崑崙之璆琳琅¶
玕幽都之筋角斥山之文皮岱岳之五榖魚鹽　通典¶
太公立九府之貨　史記吾讀管氏輕重九府注劉向¶
<pb:KR3k0032_WYG_183-6a>¶
别録曰九府書民間無有索隠曰錢之府藏其書論鑄¶
錢之輕重　鹽鐵論文學曰管仲設九府徼山海¶
　　　周五府¶
列子周穆王築中天之臺五府為虚而臺始成¶
左傳晉軍府(成七年注/軍藏府也)魯長府(昭二十五年/  魯有府人)楚高府(襄/十)¶
(六/年)鄭襄庫(襄三十年人鄭/有府人庫)　呂氏春秋荆葉公發太府¶
之貨予衆出高庫之兵以賦民¶
　　　周酒府¶
<pb:KR3k0032_WYG_183-6b>¶
天官酒人凡事共酒而入于酒府注入于酒正之府者¶
是王燕飲之酒酒正當奉之　漿人共王之六飲水漿¶
醴涼醫酏入于酒府注亦酒正當奉之¶
　　　魯大庭氏庫¶
禮誦訓道方志注若魯有大庭氏之庫　左傳昭五年¶
攻諸大庫之庭注魯城内有大庭氏之虚於其上作庫¶
　昭十八年五月壬午宋衛陳鄭火梓慎登大庭氏之¶
庫以望之注大庭氏古國名在魯城内魯於其上作庫¶
<pb:KR3k0032_WYG_183-7a>¶
高顯故登以望氣正義先儒云炎帝神農氏一曰大庭¶
氏大庭嘗都於魯　漢郡國志魯國有大庭氏庫　詩¶
正義詩譜云魯國中有大庭氏之庫則大庭氏亦居茲¶
乎¶
　　　漢御府¶
史文紀發御府金錢賜張武以愧其心　三王世家虚¶
御府之藏以賞元戎　百官表少府属官有御府尚方¶
等七官令丞注師古曰主天子衣服也(霍光使中御/府令高昌)¶
<pb:KR3k0032_WYG_183-7b>¶
食貨志武帝解乘輿駟出御府禁臧　宣紀賜御府衣¶
入未央宫　列&KR0019;賈山至言發御府金賜大臣宗族¶
李尋待詔黄門食大官衣御府　谷永元延元年對曰¶
臣願陛下勿許加賦之奏益減太官導官中御府均官¶
掌牲廪犧用度止尚方織室京師郡國工服官發輸造¶
作以助大司農　王莽傳長樂御府中御府及都内平¶
準帑臧錢帛珠玉甚衆　後百官志御府令一人六百¶
石典作衣服(宦/者)　黄瓊&KR0019;上䟽曰尚方御府息除煩費¶
<pb:KR3k0032_WYG_183-8a>¶
　楊賜&KR0019;賜御府衣　魏楊阜遷少府召御府吏問後¶
宫人數¶
秦始皇三十六年使御府視璧¶
　　　漢武庫　令¶
高帝紀七年二月蕭何治未央宫立武庫太倉(黄圖武/庫在未)¶
(央/宫)　史記樗里子&KR0019;漢長樂宫在東未央宫在西武庫¶
正直其墓(墓在渭南/章臺之東)　百官表武庫属中尉執金吾有¶
令丞(専主兵器而天子又自有若盧以藏兵器考工室/以主作器械考工令主作兵器弩弓鎧之属器成)¶
<pb:KR3k0032_WYG_183-8b>¶
(則傳執金/吾入武庫)　食貨志武帝時擊南粤西羌邊兵不足發¶
武庫工官兵器以澹之　列&KR0019;叔孫通論恵帝作復道¶
築武庫南　田蚡嘗請考工地益宅上怒曰君何不遂¶
取武庫　毋將隆當哀帝時為執金吾上使中黄門發¶
武庫兵前後十輩送董賢及乳毋王阿舎隆奏言武庫¶
兵器天下公用國家武備繕治造作皆度大司農錢大¶
司農錢自乘輿不以給共養勞賜一出少府别公私示¶
正路也(京師有武庫掌於中尉又有若盧藏兵器考工/室作器械以少府主之而武庫兵以大司農錢)¶
<pb:KR3k0032_WYG_183-9a>¶
(為/之)古者諸侯方伯得顓征伐廼賜斧鉞漢家邊吏職在¶
距冦亦賜武庫兵皆任其事然後蒙之春秋之誼家不¶
藏甲請收還武庫　杜欽以王鳯奏為大將軍軍武庫¶
令職閒無事欽所好也　楊僕武帝責以武庫日出兵¶
而陽不知　戾太子據出武庫兵　燕王旦詐言以受¶
詔領庫兵飭武備　成紀建始元年正月立河間王弟¶
上郡庫令良為王注如淳曰漢官北邊郡庫官之兵器¶
所藏故置令(上郡庫令亦緑邊之特置庫者習郡國庫/兵蓋以筭賦錢充之  亭長亦  設備之)¶
<pb:KR3k0032_WYG_183-9b>¶
(兵見後漢/百官志注)　西京賦武庫禁兵設在蘭錡　申屠聖之¶
反於潁川也亦盜庫兵(陽朔三/年六月)廣漢鄭躬(鴻嘉三年/十一月)山¶
陽蘇令(永始三年/十二月)皆盜庫兵　後官志武庫令¶
　　　漢雒陽武庫¶
魏相&KR0019;田千秋子為雒陽武庫令霍光曰武庫精兵所¶
聚故用丞相子為令　吳王濞&KR0019;桓將軍曰疾西據雒¶
陽武庫阻山河之險以令諸侯天下定矣　周亞夫&KR0019;¶
趙渉遮說曰將軍從此右去走藍田出武關抵雒陽直¶
<pb:KR3k0032_WYG_183-10a>¶
入武庫擊鳴鼓諸侯聞之以為將軍從天而下　史記¶
齊王閎世家上曰洛陽有敖倉武庫(褚先/生云)　後堅鐔&KR0019;¶
與朱鮪戰洛陽武庫下注洛陽記建始殿東有太倉倉¶
東有武庫藏兵之所世祖初即位時已有之　馬嚴&KR0019;¶
顯宗拜將軍長史將兵屯西河敕嚴過武庫祭蚩尤帝¶
親御阿閣觀之　後天文志奎主武庫兵(晉志奎十六/星天之武庫)¶
(庫隋志星有天/  兵車之府)　五行志光和元年蔡邕對曰武庫禁¶
兵所藏東垣庫之外障　輿服志輕車建矛㦸幢麾&KR1945;¶
<pb:KR3k0032_WYG_183-10b>¶
輒弩箙藏在武庫　李尤武庫銘搏噬爪牙鋒距之先¶
毒螫芒刺矛矢以存聖人垂象五兵以陳¶
　　　漢靈金内府¶
三輔黄圖高祖斬白蛇劍藏於寳庫恵帝即位以此庫¶
貯禁兵器名曰靈金内府(又見/劍類)¶
　　　漢委府¶
後百官志餘均輸等皆省注鹽鐵論大夫曰往者郡國¶
各以物貢輸往來煩雜物多苦惡故郡置輸官曰均輸¶
<pb:KR3k0032_WYG_183-11a>¶
開委府于京師以籠貨物賤則買貴則賣是以縣官不¶
失實商賈無所利曰平準¶
　　　漢少府¶
見官制　百官表少府掌山海池澤之稅以給共養詹¶
事屬官私府長一人丞一人　後百官志凡山澤陂池¶
之稅名曰禁錢屬少府世祖改属司農中宫私府令一¶
人六百石主中藏幣帛丞一人　史記太倉公傳齊中¶
御府長信　路温舒傳遷廣陽私府長注師古曰藏錢¶
<pb:KR3k0032_WYG_183-11b>¶
之府天子曰少府諸侯曰私府　田叔&KR0019;魯王發中府¶
錢注王之財物藏也　(闕/)　&KR0019;館陶公主令中府注掌¶
金帛之臧　梁王&KR0019;鴻嘉中梁太傅奏收兵杖藏私府¶
　文翁&KR0019;減省少府用度買刀布蜀物齎計吏以遺博¶
士注師古曰少府郡掌財物之府以供太守者也　魏¶
楊阜&KR0019;上䟽曰昔邵信臣為少府於無事之世而奏罷¶
浮食　中少府(王昌/韓勲)¶
　　　漢少内(又見錢幣/)¶
<pb:KR3k0032_WYG_183-12a>¶
丙吉&KR0019;少内嗇夫白吉注師古曰少内掖庭主府藏之¶
官也　淮南時則訓六月官少内　周禮職内注若今¶
泉所入謂之少内䟽案王氏漢官解云小官嗇夫各擅¶
其職謂倉庫少内嗇夫之屬少内藏聚似今之少府但¶
官卑職碎以少為名　表内官長丞初属少府中属主¶
爵後属宗正(内官長賜見於眭孟之&KR0019;/内官有獄見於東方朔&KR0019;)　律厯志度者¶
分寸尺丈引職在内官廷尉掌之　史景紀中六年四¶
月以大内為二千石(韋昭云大内/京師府藏)置左右内官索隠主¶
<pb:KR3k0032_WYG_183-12b>¶
天子私財曰少内正義謂主天子私財物曰少内屬大¶
内(見官/名)¶
　　　漢中黄藏府¶
桓帝紀建和元年五月芝草生中黄藏府注漢官儀曰¶
掌中幣帛金銀諸貨物　官志少府屬官有中藏府令¶
一人秩六百石(丁孚漢儀中官藏令/秩千石比御府令)　韋彪傳中藏府¶
受賜錢二十萬　段紀明&KR0019;敕中藏府調金錢綵物助¶
軍費　王莽&KR0019;黄門鈎盾臧府　文選注曹植令曰皇¶
<pb:KR3k0032_WYG_183-13a>¶
帝損乘輿之副竭中黄之府晉志少府統中黄左右藏¶
等令¶
　　　魏御府¶
魏志王觀&KR0019;少府統三尚方御府内藏玩弄之寳　楊¶
阜&KR0019;上䟽欲省宫人乃召御府吏問後宫人數吏守舊¶
令對曰禁宻不得宣露¶
　　　魏白藏庫¶
左思魏都賦白藏之藏富有無隄同賑大内控引世資¶
<pb:KR3k0032_WYG_183-13b>¶
賨幏積墆琛幣充牣闗石之所和鈞財賦之所底慎注¶
張載曰白藏庫在西城下有屋一百七十四間秋為白¶
藏因以為名大内京邑都内寳藏也漢淮南王曰越人¶
貢財之奉不輸大内　曹毗魏都賦白藏之庫戎儲攸¶
歸¶
　　　晉武庫¶
紀恵帝永平五年冬十月武庫火焚累代之寳十二月¶
丙戌新作武庫　五行志元康五年閏月庚寅武庫火¶
<pb:KR3k0032_WYG_183-14a>¶
張華疑有亂先命固守後救火是以累代異寳王莽頭¶
孔子履漢高祖㫁白蛇劒及二百萬人器械一時蕩盡¶
華見劒穿屋而飛莫知所向又曰武帝太康五年正月¶
癸卯(一云/己亥)龍二見於武庫井中(紀/同)孫盛謂武庫帝王威¶
御之器所寳藏非龍所處魏嘉平四年五月有二魚集¶
于武庫屋上太康中鯉魚二見武庫屋上干寳以為武¶
庫兵府魚有鱗甲亦兵類　職官志衛尉統武庫令¶
馬隆&KR0019;為武威太守請自至武庫選仗武庫令與隆忿¶
<pb:KR3k0032_WYG_183-14b>¶
爭　摰虞有武庫銘　吳志注張紘見陳琳作武庫賦¶
應機論深歎美之¶
　　　隋左藏院¶
隋書開皇九年以江表新定給復十年餘州並免當年¶
租賦明年又以宇内無事益寛徭賦十二年有司上言¶
府皆滿無所容積於廊廡帝曰朕既薄賦於民又大經¶
賜用何得爾對曰入有常多於出畧計毎歳賜用至數¶
百萬段曽無減損於是闢左藏院以受之詔曰寧積於¶
<pb:KR3k0032_WYG_183-15a>¶
人無藏府庫河北河東今年田租三分減半功調全免¶
　六典注齊梁陳有右藏無左藏北齊太府寺統左右¶
藏令丞後周有外府隋有左藏令丞(晉少府属官有左/右藏令東晉有庫)¶
(曹御史復分庫曹/置外左庫内左庫)¶
　　　唐左藏庫　右藏庫¶
六典左藏令掌庫藏之事左藏有東西庫朝堂庫又有¶
東都庫東都朝堂庫掌木雌契一與太府主簿合之右¶
藏令掌寳貨之事隋太府寺統右藏令丞皇朝因之右¶
<pb:KR3k0032_WYG_183-15b>¶
藏有内外庫東都庫各木雌契一隻與太府主簿合之¶
太府卿諸州庸調折租等物送京者貯左藏其雜送物¶
並貯右藏　舊紀貞觀五年正月己卯幸左藏庫賜三¶
品以上帛天寳八載二月戊申引百官入左藏庫縱觀¶
錢幣賜絹而歸十一載八月己丑幸左藏庫賜羣臣帛¶
有差　楊炎&KR0019;舊制天下財賦皆入左藏庫　百官志¶
金部掌天下庫藏出納　田令孜&KR0019;僖宗發左藏齊天¶
諸庫金幣　楊慎矜&KR0019;父楊隆禮開元初為太府卿時¶
<pb:KR3k0032_WYG_183-16a>¶
御府財物羨積如丘山隆禮出納尋尺自按省無不精¶
麗　&KR0007;宗開元十九年正月二十八日敕左右藏太倉¶
以御史監知出納　陸贄曰度支出納與太府交相關¶
制出物旬計見物月計符按覆覈有御史董之(凡是太/府出納)¶
(皆禀度/支文符)¶
　　　唐武庫¶
百官志庫部掌武庫器仗兵部長官涖其修完衛尉有¶
兩京武庫令各二人丞各二人掌藏兵械(開元二十五/年東都亦置)¶
<pb:KR3k0032_WYG_183-16b>¶
武器令一人丞二人掌外戎器祭祀廵幸則納於武庫¶
(貞觀中東/都亦置)少府監凡武庫袍襦皆識其輕重乃藏之左¶
校令供兵械(中校令/供兵械)軍器監掌繕甲弩以時輸武庫(六/典)¶
(云北都/軍器監)　劉黒闥&KR0019;秦王大弓長矢藏之武庫世世寳¶
之　張說&KR0019;久視中說言太倉武庫並在都邑紅粟利¶
器藴若山丘　六典武庫令藏兵仗器械辨其名數(注/周)¶
(禮有司甲司弓矢司兵司戈盾即武庫之任五隋尚書/省有武器監令唐永徽中始置  開元三十  年置東)¶
(都武庫武天寳中/東都置  器所)　㑹要開元十一年五月五日置北¶
<pb:KR3k0032_WYG_183-17a>¶
京軍器庫二十六年五月十八日廢依舊為甲坊乾元¶
元年六月十三日軍器監改為軍器使以内官為之貞¶
元四年三月自武徳東門築垣約左藏庫之北屬宫城¶
東垣於是武庫遂廢其軍戎器械&KR0032;軍器使　貞觀政¶
要四年房&KR0007;齡奏今閱武庫甲仗勝隋日遠矣太宗曰¶
卿等存心治國務盡忠貞使百姓安樂便是朕之甲仗¶
　陸贄奏議虚内廐之馬竭武庫之兵¶
　　　唐神䇿庫(見兵制/)¶
<pb:KR3k0032_WYG_183-17b>¶
　　　唐維城庫¶
宗室&KR0019;開元後皇子幼多居宫内既長詔附苑城為大¶
宫分院而處號十王宅又諸孫多則於宅内置百孫院¶
禁中置維城庫以給諸王月奉此承平制云(或謂約諸/王廪入而)¶
(上下均/其用)¶
　　　唐大盈庫¶
志天寳後王鉷為戸口色役使歳進錢百億萬緡非租¶
庸正額者積百寳大盈庫以供燕私故事天下財賦歸¶
<pb:KR3k0032_WYG_183-18a>¶
左藏大府上其數比部覆其出入肅宗時豪將假取不¶
能禁第五琦為度支請皆歸大盈庫供天子給賜主以¶
中官自是為人君私藏有司不能程其多少大厯元年¶
斂天下青苖錢四百九十萬緡輸大盈庫憲宗時劉闢¶
李騎平訾藏皆入内庫(憲宗出内帑所/餘詔度支評直)　列&KR0019;楊炎為¶
相舊制天下財賦入左藏第五琦悉進大盈内庫天子¶
以取給為便宦官持簿奉給炎言於徳宗請出之以歸¶
有司度宫中經費量數奉入帝從之乃詔歳中裁取以¶
<pb:KR3k0032_WYG_183-18b>¶
入大盈度支具數先聞(會要二詔皆歸左藏庫毎歳量/進三  十萬貫入大盈庫支先)¶
(以全數聞奏舊制財賦皆納/左藏庫而太府四時以數聞)　陸䞇徳宗於行在夾廡¶
書瓊林大盈二庫别藏貢物䞇諫以為瓊林大盈於古¶
無傳舊老皆言開元時貴臣飾巧以求媚貢獻悉歸天¶
子終以餌冦帝悟即撤其題　李泌&KR0019;請天下供錢歳¶
百萬給宫中勸不受私獻　裴延齡言左藏天下歳入¶
不貲請列别舍析為負庫賸庫季庫月庫帝可之永貞¶
初度支言别庫分藏正物無實益而有吏文之煩詔復¶
<pb:KR3k0032_WYG_183-19a>¶
還左藏¶
　　　唐内府¶
宦者&KR0019;有五局五曰内府主中藏給納有令丞　陸贄¶
奏議裴延齡於左藏之内分建六庫之名意在别貯贏¶
餘以奉人主私欲　楊炎&KR0019;至徳後四方貢獻悉入内¶
庫¶
　　　唐諸司甲庫¶
關播&KR0019;遷給事中故事諸司甲庫以令史直曹刓脫為¶
<pb:KR3k0032_WYG_183-19b>¶
姦播悉易以士人時韙其法(會要貞元十三/年正月云云)¶
　　　唐三庫¶
㑹要太和九年十二月勅中書門下吏部各有甲厯名¶
為三庫以防姦偽今請改轉授官先下三庫委給事舎¶
人郎中檢勘¶
　　　唐延資庫　備邊庫　(備邊録/)¶
食貨志㑹昌末(㑹要五/年九月)置備邊庫收度支户部鹽鐵錢¶
物宣宗(㑹要大中/三年十月)更號延資庫初以度支郎中判之至¶
<pb:KR3k0032_WYG_183-20a>¶
是(四年/八月)以屬宰相(白敏中崔/鉉相繼判)其任益重户部歳送錢帛¶
二十萬度支鹽鐵送者三十萬(㑹要/同)諸道進奉助軍錢¶
皆輸焉　通鑑㑹昌五年九月太尉徳&KR0073;請置令户部¶
歳入錢帛十二萬緡疋度支鹽鐵歳入十三萬緡疋(咸/通)¶
(五年七月延資庫使夏侯孜奏户部每年/合送二十六萬四千一百八十五緡匹)明年減其三¶
之一凡諸道所進助軍財貨皆入焉以度支郎中判之¶
大中三年十月改曰延資庫四年八月以白敏中判之¶
其後夏侯孜杜琮曹確王繹(李徳&KR0073;又有西南/備邊録十三卷)宣宗嘗¶
<pb:KR3k0032_WYG_183-20b>¶
私行經延資庫見廣厦連綿錢帛山積問左右曰誰為¶
此庫對曰李徳&KR0073;執政以天下每歳備用之餘盡實於¶
此自是以來邊廷有急支用不乏茲實賴用　南詔&KR0019;¶
盧攜奏宣宗收三州七關平江嶺以南至大中十四年¶
内庫資積如山户部延資充滿　百官志宰相甚則為¶
延資庫使¶
　　　乾徳講武殿内庫　太平興國内藏庫　景福¶
　　　内庫　崇政殿庫(即講武殿/)¶
<pb:KR3k0032_WYG_183-21a>¶
太祖削平諸國收其帑藏充内府乾徳中府庫充溢上¶
曰軍旅饑饉當為之備不可臨事厚斂乃於講武殿廊¶
别為内庫以貯金帛凡歳終用度贏餘之數皆入焉號¶
曰封樁庫(長編附三/年平蜀後)太宗太平興國三年十月分左藏¶
北庫為内藏庫(置/使)并以講武殿後封樁庫屬焉改封樁¶
庫為景福内庫初太祖别置封樁庫嘗宻謂近臣曰欲¶
俟斯庫所蓄滿三五十萬遣使與契丹約茍歸我土地¶
民庻則當以金帛充贖直如不可則散財募士以圖攻¶
<pb:KR3k0032_WYG_183-21b>¶
取太宗初即位幸左藏語輔臣曰金帛如山用何能盡¶
於是分為内藏至道二年七月詔河北淮南山南東道¶
京東江南絹並納内藏(歳入不過錢百餘萬緡銀十餘/萬兩  太宗用劉蒙正掌内藏)¶
(二十/年)　東京記云國初置景福内庫興國三年改名内¶
藏相對有封樁庫景徳四年賜名内藏西庫(四月壬辰/徙新衣庫)¶
(為/之)别有景福殿庫&KR0032;焉祥符八年分内藏為四庫　志¶
内藏庫天子之别藏也縣官有鉅費左藏之積不足給¶
則發内藏佐之　職官志内藏庫在銀臺門外又有西¶
<pb:KR3k0032_WYG_183-22a>¶
庫景福殿庫&KR0032;焉以諸司使副為監官内侍一人㸃檢¶
　蓋周官内府漢少府禁錢也東京記所云封樁庫乃¶
真宗别以新衣庫地為之(實録景徳四年四月壬辰徙/新衣庫以其地為内藏西庫)¶
非太祖時封樁庫也别有景福殿庫又恐非太宗所改¶
景福内庫今但以食貨志為據更俟考詳　惟内府之¶
興自先朝之畫莭用於已圖儉於豐收六尚之羨贏為¶
九年之備豫　祖宗盛時止收經費之餘或坊場課利¶
不以多寡初無定額時以州郡上供撥入而不齊集守¶
<pb:KR3k0032_WYG_183-22b>¶
藏之臣每以為言上亦不察察也　内藏歳入金帛皇¶
祐中二百六十五萬七千十一治平中一百九十三萬¶
三千五百五十四　真宗咸平元年上嘗幸景福殿庫¶
閱金帛謂左右曰此庫金帛雖多朕不敢私用自今非¶
時取索並經三司出納景徳四年八月壬寅幸内藏庫¶
十月乙巳内出龍圖待制陳彭年所撰内藏庫記示宰¶
臣王旦等曰太祖已來有景福内庫太宗改名内藏所¶
貯金帛備軍國之用非自奉也二聖削平諸國親祀郊¶
<pb:KR3k0032_WYG_183-23a>¶
丘所費鉅萬皆出於是不取於民三司所假凡六千萬¶
自淳化迄景徳每歳多至三百萬少亦不下百萬累年¶
不能償即蠲除之昨令彭年述其事此庫乃為計司備¶
經費耳且計司有缺必取之民非節用何以濟祥符二¶
年四月戊戌提舉劉承珪新修庫簿(一云/都帳)出納周宻詔¶
奬之賜馬及器幣四年九月陳彭年表請上作内藏庫¶
銘九月壬申作銘王旦曰陛下述先聖制度皆節儉愛¶
民之㫖可以垂訓無窮(承規掌是庫三十年檢察精宻/動著條式故作銘寵之即承珪)¶
<pb:KR3k0032_WYG_183-23b>¶
(也/)五年十一月丙午承珪編宣敕條貫為須知五卷詔¶
褒之六月癸丑發禁錢佐邊糴粮　八年八月五日再¶
幸庫天聖四年十月辛巳出緡錢二十萬糴軍儲慶厯¶
元年五月甲子出内藏緡錢一百萬助軍費二年六月¶
甲戌出銀帛給邊費皇祐二年閠十二月丙辰出錢帛¶
助河北軍儲四年七月乙巳亦如之至和二年十月乙¶
未出錢百萬糴軍儲十一月丙辰出帛三十萬市糴(其/出)¶
(以助經費前後莫可勝數至/於儲積贏縮有司莫得詳)嘉祐元年七月己丑出内¶
<pb:KR3k0032_WYG_183-24a>¶
藏銀絹三十萬賑貸河北三年十月乙巳同四年出錢¶
助糴常平六年九月癸丑出緡錢一百萬助糴熙¶
寧二年正月十九日神宗語大臣曰太宗時内藏¶
財貨每一千計用一牙錢記之每物不同所用錢¶
色亦異他人莫能曉常匣而置之御閤以參驗帳¶
籍定數晚年出錢以示真宗曰善保此足矣¶
景祐四年正月内藏庫言自天禧三年歳斥緡錢六十¶
萬以助三司(祥符九年正月癸亥/發内藏錢給三司)即詔毋得更貸而明¶
<pb:KR3k0032_WYG_183-24b>¶
道末距今纔四年所貸錢帛凡九百十七萬請申以舊¶
詔甲午從之然三司切於用緩急不能無請上亦無所¶
吝¶
太平興國中令玉工治美玉為牒冊寘崇政殿庫祥符¶
元年封禪取而用之¶
　　　太平興國左藏庫　三庫　淳化左右庫¶
在左長慶門内東廊受天下金銀錢帛給邦國之用國¶
初止為左藏一庫太平興國二年正月丙寅分為絲綿¶
<pb:KR3k0032_WYG_183-25a>¶
金銀疋帛三庫(置合同/憑由印)淳化三年分置左右藏各二庫¶
右藏受之左藏給之俟右藏既盈即復以給凡六庫迭¶
為受給四年廢右并之於左分為四庫曰錢金銀曰絲¶
綿曰生帛疋帛曰雜色疋帛祥符二年併錢金銀絲綿¶
為一庫七年又併生帛雜色二庫為生熟疋叚庫又以¶
祗&KR0049;庫宣索之物件併入以京朝官諸司使副三班内¶
侍監庫舊兩庫三人後減四人通掌别以三班二人監¶
門(祥符以來併為南北兩庫奏祥符八年八月壬辰幸/左藏内藏  韓琦監左藏  復&KR0019;宣合同一司以相)¶
<pb:KR3k0032_WYG_183-25b>¶
(防察罷内臣監受綱/運以革稽留之&KR0102;)慶厯二年五月乙丑罷左藏庫月¶
進錢千二百緡政和六年閏正月建新庫以東西庫為¶
名　實録興國二年正月丙寅命賈黄中程能馮瓚分¶
掌三庫先是貨泉與金帛通掌至是以帑藏充溢始命¶
分之(漢有中藏晉有左右藏唐有左藏庫/以太府少卿知左藏出納自晉始也)　紹興二十¶
二年作左藏庫二十七年選丞簿為轄官乾道七年始¶
顓置(淳熈中左藏幇三衙百官請給約計三千萬緡但/合同憑由司歳取金銀錢帛率以百萬計版曹)¶
(照數/除破)¶
<pb:KR3k0032_WYG_183-26a>¶
熈寧二年六月一日詔左藏歳撥金三百兩銀五十萬¶
兩入内藏淳熈末兩浙歳輸在内藏庫錢至千二百萬¶
緡¶
　　　祥符尚衣庫¶
内衣庫在天寧門内掌乗輿衮冕鎮圭服御繖扇筤駕¶
頭之名物祥符二年七月戊寅改為尚衣庫　内衣物¶
庫在文徳殿後掌時服給受初為衣庫開寳三年四月¶
命趙孚監之後改熈寧四年六月戊寅併尚衣庫於内¶
<pb:KR3k0032_WYG_183-26b>¶
衣物庫仍改為尚衣庫　新衣庫掌錦綺雜帛在太平¶
坊熈寧四年五月廢　御前甲庫紹興中置百工技藝¶
萃焉二十九年冬罷之¶
　　　康定奉宸庫¶
宜聖殿五庫在延福宫一曰宜聖殿内庫二曰穆清殿¶
庫三曰崇聖殿庫四曰真珠庫五曰崇聖樂器庫康定¶
元年九月合為一改今名掌珠寳金銀領以内臣鑄印¶
給之　慶厯四年二月丙申出奉宸庫銀下陜西糴榖¶
<pb:KR3k0032_WYG_183-27a>¶
麥振饑皇祐五年以良玉作神寳熈寧元年十月乙卯¶
出珠二千三百四十萬買馬河北　真宗嘗使郭皇后¶
觀宜聖殿諸庫后辭曰國之寳庫非所當入　寳元二¶
年十一月戊子朔出禁中真珠賜三司助糴邊儲¶
志太府寺受財賦之入則歸左藏内藏庫金玉良貨賄¶
則歸奉宸庫賜予則歸祗&KR0049;庫(在横/門外)香藥寳石則歸内¶
香藥庫(在謻横門外南廊凡二十八庫舊在内中/天禧五年六月徙  茗布雜物皆有庫)　太¶
宗用劉蒙正掌内藏二十年¶
<pb:KR3k0032_WYG_183-27b>¶
　　　康定神御庫¶
康定元年十二月甲午(十三/日)判太常宋祁言太廟¶
藏神御及㳂寶法物已滿夾室廟壖狭不可更為¶
藏室請於宗正寺西偏别建神御庫命宗寺領之¶
周禮天府掌祖廟守藏寳物世&KR0019;者皆在　唐太常有¶
天府御衣院　興國二年置朝服法物庫分三庫一在¶
大慶殿後一在右掖門内北廊一在正陽門外西廊掌¶
百官朝物儀仗　景徳四年置玉津園南郊庫¶
<pb:KR3k0032_WYG_183-28a>¶
　　　元豐庫　元祐庫¶
神宗憤北狄倔强有復幽燕之志於景福殿内帑庫聚¶
金帛自製四言詩一章曰五季失圖玁狁孔熾蓺祖造¶
邦思有懲艾爰設内府基以募士曽孫保之敢忘厥志¶
每庫以詩一字目之儲積皆滿又别置庫賦詩二十字¶
分掲其上曰每䖍夕&KR0357;心妄意遵遺業顧予不武姿何¶
(日/)成戎捷庫在崇政殿後(張舜民曰設二十四庫親制/庫銘  二詩與太祖之意合)¶
(欲先取靈夏滅西/羌乃圖北伐也)元豐元年始更庫名三年於司農寺¶
<pb:KR3k0032_WYG_183-28b>¶
南創元豐庫幾百楹四年正月十八日中書門下言元¶
豐庫已興脩五年三月十一日詔司農趣常平坊場錢¶
五百萬緡輸元豐庫十月壬申(二十/五日)詔户部右曹發十¶
二路(京東/等)常平錢八百萬緡輸之(凡山海坑冶/等利皆貯焉)　元祐¶
三年正月丁巳(九/日)改封樁錢物庫為元祐庫&KR0032;左右司¶
三月乙丑(十八/日)改元豐元祐庫為元豐南北庫五月丙¶
辰併北庫錢物于南庫總名元豐六年九月詔歳出内¶
庫五十萬緡赴元豐庫樁管助邊　後有崇寧庫大觀¶
<pb:KR3k0032_WYG_183-29a>¶
庫(貯坑冶/所入)大觀西庫(貯/錢)不見初置年月(㑹/要)¶
真宗御製詩為庫額曰每歳沉檀來遠裔累朝珠玉實¶
皇居今辰内府初開處充牣尤宜史筆書¶
　　　宋朝軍器五庫¶
見兵器　軍器五庫在崇政殿東横門外掌禁兵器衣¶
甲槍弩箭各為一庫又有什物庫在清平坊淳化二年¶
置揀選衣甲器械庫(在内弓箭/庫門内)祥符元年正月甲子内¶
職射于軍器庫　太祖討澤潞維&KR0045;下荆廣川峽征河¶
<pb:KR3k0032_WYG_183-29b>¶
東平江南命魏丕先期治兵器無不精銳　天聖八年¶
六月癸未朔試武舉人弓馬於軍器庫　熈寧六年七¶
月甲寅置内弓箭南庫儲御前所製軍器命官提舉¶
曽鞏政要䇿云弓矢取睽始見於經周官考工五兵之¶
法詳矣太祖命魏丕主作每造兵器十日一進謂之旬¶
課上親閱之作治之巧盡矣國工有南北作坊歳造甲¶
鎧具裝鎗劒刀鋸器械箭箶簏皮笠弩橦床子弩凡三¶
萬二千又有弓弩院歳造弓弩箭&KR0246;鏃等凡千六百五¶
<pb:KR3k0032_WYG_183-30a>¶
十餘萬諸州歳造弓弩箭劒甲鍪鏃等凡六百二十餘¶
萬又别造什器凡諸兵械置五庫以貯之戎具精勁近¶
古未有景徳中以歳造之器可支三十年遣秦翰閱武¶
庫所聚權罷作治　周邦彦汴都賦云割蛟革以連函¶
剫兕觡以為弭剸魚服以懷鍔百工備盡霜凝電爍故¶
有彊衝勁弩雲梯䡴車修鎩延鏦銛戈兌殳繁弱之弓¶
肅慎之矢谿子之弩夫差之甲&KR0027;蛇之旐鳥隼之旟軍¶
事蚤正用戒不虞¶
<pb:KR3k0032_WYG_183-30b>¶
樞宻院有機要庫(見神宗/御集類)建隆二年十一月丁巳令州¶
縣置勅書庫¶
　　　建炎内軍器庫¶
建炎四年二月(一云/八月)十日以軍器衣甲内弓箭南内外¶
七庫併為一名曰内軍器庫紹興二年五月十二日什¶
物庫亦併入(兵百四十/八人為額)七年正月一日宻院請置軍器¶
局于建康十一月罷乾道五年十二月十二日重修内¶
軍器南庫¶
<pb:KR3k0032_WYG_183-31a>¶
　　　紹興左藏南庫　乾道封樁庫¶
紹興休兵後取户部窠名可必者盡入御前樁管激賞¶
庫士大夫指為瓊林大盈之比(紹興四年二月丙午張/浚至行在詔浚隨行錢)¶
(物&KR0032;内藏為/封樁激賞庫)三十二年四月己亥詔從臣條具足食足¶
兵之䇿禮侍黄中請用唐楊炎之䇿歸之左藏孝宗受¶
禪諌官袁孚言之七月癸丑遂改内藏激賞庫為左藏¶
南庫然移用皆自朝廷不&KR0032;版曹為經費淳熈末始併¶
歸户部(十年八月/二十八日)尚書王佐奏無益有損請歸封樁不¶
<pb:KR3k0032_WYG_183-31b>¶
從十二年正月三日以左藏西上庫為名諸路歳發錢¶
一百九十八萬餘緡紹熈元年十月二日改為封樁下¶
庫仍&KR0032;户部　乾道六年建左藏封樁庫于都省門内¶
其法非奉親非軍需不支逺遵蓺祖景福内庫之遺意¶
顓以為軍旅之備淳熈末徃徃以犒軍或造軍器為名¶
撥入内庫有司不敢執十六年六月光宗命有司稽考¶
以聞開禧元年三月議臣請節用以實封樁¶
　　　乾道備邊庫¶
<pb:KR3k0032_WYG_183-32a>¶
乾道六年二月五日臣寮言銀坑興發價平宜令諸路¶
監司隨宜收買别立庫以備邊為名緩急支用以代楮¶
幣從之¶
　　　嘉定安邊庫¶
嘉定元年閏四月二日户侍沈詵等條具估籍田産命¶
有司掌之歳收所入貿金増充歳遺名曰安邊所以彦¶
橚主管安邊庫七月陞提領二年九月五日詵等言金¶
銀錢楮總九百十三萬貫田産稅賦等歳收七十萬貫¶
<pb:KR3k0032_WYG_183-32b>¶
　¶
　¶
　¶
　¶
　¶
　¶
　¶
　玉海卷一百八十三¶
