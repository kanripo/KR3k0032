<pb:KR3k0032_WYG_154-1a>¶
欽定四庫全書¶
　玉海卷一百五十四¶
　　　　　　　　　　　　宋　王應麟　撰¶
　朝貢¶
　　獻方物¶
　通典聖人不貴竒貨不寳遠物夷狄來朝坐之門外¶
　使舌入體委以食之獲其聲不列於庭廟受其貢不¶
　過楛矢獸皮¶
<pb:KR3k0032_WYG_154-1b>¶
　　　黄帝南夷獸鬯¶
宋志黄帝時南夷乗白鹿來獻鬯(瑞應圖云/獻褐裘)¶
　　　舜僬僥氏貢没羽　虞西戎獻白環¶
帝王世紀舜時僬僥氏來貢没羽西王母慕舜之¶
徳來獻白環東倭重譯而納貢　魏志自虞暨周¶
西戎有白環之獻東夷有肅慎之獻皆曠世而至¶
　宋志西王母舜時來獻白環白琯(又云西王/母獻白環)¶
(玉/玦)¶
<pb:KR3k0032_WYG_154-2a>¶
　　　禹渠搜獻裘¶
宋志禹時渠搜來獻裘(瑞應圖乗白鹿來獻渠魏文帝/令曰王母來獻白環  搜未見)¶
(珍裘西禹貢析支/渠搜  戎即敘)¶
　　　夏諸夷獻樂舞¶
見樂類¶
　　　周肅慎貢楛矢石砮¶
魯語有隼集陳侯之庭楛矢貫之石砮其長尺有咫陳¶
惠公問仲尼仲尼曰此肅慎氏之矢也昔武王克商通¶
<pb:KR3k0032_WYG_154-2b>¶
道于九夷八蠻使各以其方賄來貢使無忘職業於是¶
肅慎氏貢楛矢石砮其長尺有咫先王欲昭令德之致¶
遠以示後人使永監焉故銘其括曰肅慎氏之貢矢以¶
分大姬配虞胡公而封諸陳使有司求諸故府得之金¶
櫝如之　禮大宰物貢註九州之外各以其所貴為摯¶
肅慎氏貢楛矢之屬是也　書成王既伐東夷肅慎來¶
賀　魏志青龍四年五月丁巳肅慎氏獻楛矢　晉¶
紀魏景元三年四月肅慎來獻楛矢(長一尺/八寸)石砮(三百/枝)¶
<pb:KR3k0032_WYG_154-3a>¶
弓甲貂皮等天子命歸於大將軍府(賜其王傉雞/錦罽緜帛)晉武¶
咸寧五年十二月來獻楛矢石砮(傳云元/康初)元帝大興二¶
年八月又獻(挹婁國有山出/石其利入鉄)　宋大明三年十一月己¶
巳獻¶
　　　周越裳獻白雉　錫文錦軿車¶
太公金匱曰武王伐殷四夷來貢越裳白雉成王以歸¶
周公曰德不加君子不饗其質政不施君子不臣其人吾¶
何以獲此賜其使請曰吾受命國之黄耉曰久矣天之¶
<pb:KR3k0032_WYG_154-3b>¶
無烈風雷雨(尚書大傳作别風/淮雨一作淫雨)意者中國有聖人乎盍¶
往朝之周公乃歸之於王薦于宗廟(見文/選注)　古今注周¶
公致太平越裳氏重譯來獻白雉一黑雉二象牙一使¶
者迷其歸路周公錫以文錦二匹軿車五乗皆為司南¶
之製使越裳氏載之以南(漢書云周公之讓白/雉太宗之郤走馬)　論衡¶
周時天下太平越裳獻白雉倭人貢鬯草　韓詩外傳¶
成王之時越裳獻白雉於周公　詩韓奕其追其貃奄¶
受北國獻其貔皮赤豹黄羆(山海經春山多赤豹中/山東胡有黄羆成王時)¶
<pb:KR3k0032_WYG_154-4a>¶
(東胡獻/此獸)　魯頌憬彼淮夷來獻其琛元龜象齒大賂¶
南金¶
　　　周西旅獻獒¶
書惟克商通道于九夷八蠻西旅厎貢厥獒太保乃作¶
旅獒用訓于王四夷咸賓畢獻方物注西戎遠國貢大¶
犬¶
　　　周洋水獻良馬¶
水經注穆天子傳曰天子自舂山西征西至赤烏氏己¶
<pb:KR3k0032_WYG_154-4b>¶
卯北征庚辰濟于洋水辛巳入于曹奴人戲觴天子于¶
洋水之上乃獻食馬九百牛羊七千天子使逢固受之¶
天子乃賜之黄金之鹿戲乃膜拜而受(開山圖曰隴西神/馬山有淵池龍馬)¶
(所/生)　周語穆王征犬戎得四白狼四白鹿以歸自是荒¶
服不至¶
　　　漢南越獻馴象¶
武紀元狩二年夏南越獻馴象(教能拜起周/旋從人意也)能言鳥(即/鸚)¶
(鵡/也)　南粤傳文帝元年獻白璧一雙翠鳥千犀角十紫¶
<pb:KR3k0032_WYG_154-5a>¶
貝五百桂蠧一器生翠四十雙孔雀二雙建元四年遣¶
子嬰齊入宿衛¶
　　　漢閩越獻黑鷴¶
見後　漢樂志安世房中歌蠻夷竭歡象來致福(象/譯)¶
(也/)¶
　　　漢大宛獻天馬　烏孫獻馬　南單于獻文馬¶
西域傳大宛治貴山城去長安萬二千五百五十里宛¶
王蟬封與漢約獻天馬二匹漢使採蒲陶目宿種歸(詳/見)¶
<pb:KR3k0032_WYG_154-5b>¶
(馬/政)烏孫大昆彌治赤谷城去長安八千九百里武帝令¶
張騫齎金幣往乃發使送騫因獻馬數十匹報謝其後¶
使使獻馬願尚漢公主為昆弟　後南匈奴傳建武二¶
十六年獻駱駝二頭文馬十匹(注畫馬/為文)¶
　　　漢西域獻吉光裘¶
十洲記天漢三年西國王獻靈膠吉光毛裘(又云日西/國王貢吉)¶
(光裘/二領)使者曰常占東風入律十旬不休青雲干吕連月¶
不散意中國有好道之君故搜竒藴而貢神香(文選注/引之)¶
<pb:KR3k0032_WYG_154-6a>¶
　西京雜記武帝時西域獻吉光裘上服以聽朝　西¶
域傳賛孝武睹犀布瑇瑁則建珠崖七郡感枸醬竹杖¶
則開䍧柯越嶲聞天馬蒲陶則通大宛安息明珠文甲¶
通犀翠羽之珍盈於後宫蒲梢龍文魚目汗血之馬充¶
於黄門鉅象師子猛犬大雀之羣食於外囿殊方異物¶
四面而至　長楊賦殊鄰絕黨之域自上仁所不化茂¶
德所不綏莫不蹻足抗手請獻厥珍¶
　　　漢康居貢獻¶
<pb:KR3k0032_WYG_154-6b>¶
西域傳成帝時康居遣子侍漢貢獻　董仲舒傳夜郎¶
康居殊方萬里說德歸義¶
　　　漢黄支國獻犀牛¶
紀元始二年春(黄支在日南之南/去京師三萬里)¶
　　　漢車師等十八國獻珍寳¶
西域傳建武二十八年冬車師前王鄯善焉耆等十八¶
國俱遣子入侍獻其珍寳天子還其侍子厚賞賜之¶
紀建武十四年莎車國鄯善國遣使奉獻十七年莎車¶
<pb:KR3k0032_WYG_154-7a>¶
國遣使貢獻二十一年冬鄯善王車師王等十六國皆¶
遣子入侍奉獻¶
　　　漢日南獻生犀白雉　南越獻白雉白兎　䟽¶
　　　勒獻獅子¶
後紀光武建武十二年九真徼外蠻夷張游率種人内¶
属封為歸漢里君十三年九月日南徼外蠻夷獻白雉¶
白兎(南蠻傳光武中興錫光為交趾任延守九真教耕/稼制冠履設媒聘立學校導之禮義建武十二年)¶
(九真徼外蠻酋張游内属明/年南粤外蠻夷獻白雉白兎)　章帝元和元年正月日¶
<pb:KR3k0032_WYG_154-7b>¶
南徼外蠻夷獻生犀白雉　順帝陽嘉二年䟽勒獻師¶
子封牛(東觀記曰䟽勒王盤遣使文時詣闕師子似虎/正黄有&KR1046;耏尾端茸毛大如斗封牛其領上肉)¶
(隆起若封然因以/名之即今之峯牛)　靈帝熹平二年十二月日南徼外¶
國重譯貢獻　西域傳䟽勒國順帝永建二年臣磐遣¶
使奉獻五年遣侍子與大宛莎車使俱詣闕貢獻陽嘉¶
二年復獻師子封牛大秦國延熹九年(紀云/九月)遣使自日¶
南徼外獻象牙犀角瑇瑁(大秦一名黎靬亦云海西後/漢始通  天竺國有大秦珍)¶
(物使帝時數/遣  貢獻)　揚雄交州箴曰航海三萬(闕/)牽其犀(闕/)¶
<pb:KR3k0032_WYG_154-8a>¶
魏明帝太和五年四月鮮卑丁零詣幽州貢名馬後置¶
護匈奴中郎將¶
　　　漢西南夷貢獻¶
明紀永平十七年是歲西南夷哀牢儋耳僬僥槃木白¶
狼動黏諸種前後慕義貢獻西域諸國遣子入侍夏五¶
月戊子公卿百官以帝威德懐逺奉觴上壽制曰其敬¶
舉觴告宗廟　東京賦惠風廣被澤洎幽荒北爕丁令¶
南諧越裳西包大秦東過樂浪重舌之人九譯僉稽首¶
<pb:KR3k0032_WYG_154-8b>¶
而來王　西南夷傳論緩耳雕脚之倫獸居鳥語之類¶
莫不舉種盡落回面而請吏陵海越障累譯以内屬故¶
其録名中郎校尉之署編數都護部守之曹動以數百¶
萬計若乃藏山隱海之靈物沈沙棲陸之瑋寳莫不呈¶
表怪麗雕被宫幄賨幏火毳馴禽封獸之賦軨積於内¶
府夷歌巴舞殊音異節之技列倡於外門鏤體卉衣改¶
襟輸寳　班超傳每有貢獻異物輒詔作賦頌¶
　　　漢百蠻貢職¶
<pb:KR3k0032_WYG_154-9a>¶
明紀永平二年春正月辛未宗祀光武於明堂禮畢登¶
靈臺詔曰衆郡奉計百蠻貢職烏桓濊貊咸來助祭單¶
于侍子骨都侯亦皆陪位斯固聖祖功德之所致也¶
　　　漢月氏獻扶拔師子　安息獻師子條支大爵¶
紀章帝章和元年月氏國獻扶拔(注似麟/無角)師子　和帝¶
永元二年十月安息國遣使獻師子扶拔(傳作/符拔)永元十¶
三年安息國獻師子及條支大爵(即今之駝鳥復傳云/安息王滿屈  獻師)¶
(子及條支大鳥時謂之安息/雀  條支國臨西海出大雀)　前西域傳烏弋有桃拔¶
<pb:KR3k0032_WYG_154-9b>¶
師子犀牛注桃拔一名符拔似鹿長尾一角者或為天¶
鹿兩角者或為辟邪師子似虎正黄有&KR1046;耏尾端茸毛¶
大如斗即爾雅狻猊也　西域傳永元六年班超復擊¶
破焉耆於是五十餘國悉納質内屬其條支安息諸國¶
至于海瀕四萬里外皆重譯貢獻(班超傳月氐貢奉/珍寳符拔師子)¶
　　　漢徼外蠻奉珍寳¶
西南夷傳永元六年郡徼外莫延慕義遣使譯獻犀牛¶
大象九年徼外蠻及撣國王雍由調遣重譯奉國珍寳¶
<pb:KR3k0032_WYG_154-10a>¶
和帝賜金印紫綬永初元年徼外僬僥種夷陸類等三¶
千餘口舉種内附獻象牙水牛封牛永寧元年撣國王¶
雍由調復遣使者詣闕朝賀獻樂及幻人¶
　　　漢&KR0041;竒兠勒貢獻¶
西域傳和帝永元九年(十二/月)西域都護班超遣掾甘英¶
窮臨西海而還皆前世所不至山經所未詳莫不備其¶
風土傳其珍怪於是遠國&KR0041;竒兠勒皆來歸服遣使貢¶
獻甘英抵條支而歴安息臨西海以望大秦拒玉門陽¶
<pb:KR3k0032_WYG_154-10b>¶
關者四萬餘里靡不周盡¶
　　　漢于寘入貢¶
順紀永建四年五月壬辰詔桂陽太守遠獻大珠今封¶
以還之是歲拘彌國遣使貢獻　西域傳順帝永建六¶
年于寘王遣侍子詣闕貢獻(又見/前)　初學記魚豢魏畧¶
漢陽嘉三年疏勒國王獻西海青石帶　魏文帝黄初¶
元年三月濊貊扶餘單于焉耆于闐王遣使奉獻¶
魏景初三年二月西域重譯獻火浣布　梁天監九年¶
<pb:KR3k0032_WYG_154-11a>¶
于闐始通江左遣使獻方物　齊永明九年天竺獻火¶
浣布¶
　　　魏倭國獻珠錦¶
魏志倭人在帶方東南大海之中依山島為國邑舊百¶
餘國漢時有朝見者今使譯所通三十國景初二年六¶
月倭女王求朝獻詔書報以綘地交龍錦縐粟罽荅所¶
獻又特賜紺地句文錦細班華罽刀鏡真珠鈆丹正始¶
入貢白珠青大句珠異文雜錦¶
<pb:KR3k0032_WYG_154-11b>¶
　　　晉大宛獻汗血馬¶
武紀泰始六年大宛獻汗血馬焉耆來貢方物¶
　　　晉林邑獻象¶
紀成帝咸康二年二月庚申高句驪遣使貢方物六年¶
冬十月林邑獻馴象　康帝建元元年十二月高句驪¶
遣使朝獻　穆帝升平元年正月扶南天竺旃檀獻馴¶
象詔曰先帝以殊方異獸或為人患禁之今及其未至¶
可令還本土　武帝大元七年三月林邑范熊遣使獻¶
<pb:KR3k0032_WYG_154-12a>¶
方物九月東夷五國遣使來貢方物九年七月己酉百¶
濟遣使來貢方物¶
　　　梁滑國貢黄師子白貂裘¶
通典滑國車師别種漢順帝永建初八滑從班勇擊北¶
虜有功以為後部親漢侯梁武帝普通初其王厭帶夷¶
粟陁始遣使獻貢黄師子白貂裘波斯錦¶
　　　隋罽賓瑪瑙杯¶
通典隋煬帝時遣韋節杜行滿使於西蕃諸國至罽賓¶
<pb:KR3k0032_WYG_154-12b>¶
得瑪瑙杯王舍城得佛經史國得十舞女師子皮火鼠¶
毛而還大業中來朝者四十餘國置西戎校尉以應接¶
之唯天竺不通¶
　　　唐罽賓獻名馬　貢寳帶　䟽勒獻名馬¶
西域傳罽賓武德二年遣使貢寳帶金鎖水精琖玻瓈¶
狀若酸棗貞觀十一年獻名馬太宗語大臣曰魏徵勸¶
我修文德安中夏令四夷君長皆來獻此徵力也開元¶
七年遣使獻天文及秘方　䟽勒貞觀九年遣使者獻¶
<pb:KR3k0032_WYG_154-13a>¶
名馬又四年與朱俱波甘棠貢方物上謂房&KR0007;齡等曰¶
朕定四海逺夷率服宜相輔弼毋進䛕言天寳十二載¶
䟽勒首領裴國良來朝賜紫袍金魚¶
　　　唐百濟獻明光鎧¶
東夷傳百濟扶餘别種也(東明之後帶方故地有八姓/有元嘉厯有三島生黄漆)¶
武德四年王扶餘璋遣使獻果下馬自是數朝貢高祖¶
冊為帶方郡王百濟王後五年獻明光鎧貞觀中再遣¶
使朝上鐡甲雕斧賜帛段三千至十九年圍遼東時百¶
<pb:KR3k0032_WYG_154-13b>¶
濟上金髹鎧¶
　　　唐高麗貢方物¶
温彦博傳高麗貢方物高祖欲讓而不臣彦博曰遼東¶
本周箕子國漢&KR0007;莵郡不使北面則四夷何所瞻仰帝¶
納而止　㑹要武德八年三月十一日云云(同/上)元和十三¶
年四月進樂兩部¶
　　　唐林邑獻象　五色帶　朝霞布　火珠¶
南蠻傳環王本林邑也(至德後/更名)王所居曰占城武德中¶
<pb:KR3k0032_WYG_154-14a>¶
其王范梵志再遣使獻方物(六年二/月也)八年(四月/己丑)高祖為¶
設九部樂饗之貞觀四年五月王頭黎獻馴象鏐鎖五¶
色帶朝霞布火珠與婆利羅刹二國使者偕來八年又¶
獻五色鸚鵡有詔還之十四年獻通天犀永徽緫章中¶
累獻馴象(舊紀永徽四年四月戊子/林邑王遣使來朝貢馴象)開元中又獻馴象¶
貞元九年(十月/癸酉)貢犀牛上令見于太廟　蓺文志林邑¶
國記一卷(以二月為嵗/首稻&KR0010;再熟)　齊永明九年五月獻金¶
簟¶
<pb:KR3k0032_WYG_154-14b>¶
　　　唐于闐入獻¶
傳貞觀六年于闐遣使入獻後三年遣子入侍阿史那¶
社爾平&KR0027;兹其王伏闍信大懼使子獻橐它三百長史¶
薛萬備願假輕騎羈于闐王獻京師社爾許之至于闐¶
陳唐威靈勸入見天子乃随使者來㑹(德宗/求玉)¶
　　　唐康國獻師子　馬　金桃¶
舊紀貞觀九年四月壬寅康國獻師子　㑹要(兼本/傳)本¶
康居之裔武德七年其王屈术支獻名馬(康國康居國/也是大宛馬)¶
<pb:KR3k0032_WYG_154-15a>¶
(種形容極大武德中康國獻/四千匹今官馬猶是其種)貞觀五年請臣太宗郤不¶
受九年七月獻師子帝珍其遠令秘書監虞世南作賦¶
(張九齡有/師子賛序)十一月又獻金桃銀桃詔令植苑中開元初¶
貢鏁子鎧水精杯碼碯瓶天寳十一載十三載並朝貢¶
　虞世南師子賦發烏弋踰白狼筋骨糾纒殊文異制¶
闊臆脩尾勁毫柔毳鈎爪鋸牙藏鋒蓄銳拉虎吞貔裂¶
犀分象碎隨兕於斷齶握巴蛇於指掌名將假其容高¶
人圖其質¶
<pb:KR3k0032_WYG_154-15b>¶
　　　唐吐蕃獻黄金鵝　金琲　寳噐¶
傳吐蕃本西羌屬弄讃請婚貞觀十四年妻以宗女文¶
成公主遣諸豪子弟入國學習詩書又請儒者典書疏¶
帝伐遼還使祿東賛上書曰天子自將度遼隳城陷陣¶
指日凱旋雖鴈飛于天無是之速夫鵝猶鴈也臣請冶¶
黄金為鵝以獻其高七尺中實酒三斛高宗即位獻金¶
琲十五種顯慶三年獻金盎金頗羅等開元中上寳噐¶
數百具制冶詭殊詔置提象門示羣臣¶
<pb:KR3k0032_WYG_154-16a>¶
　　　唐天竺獻火珠欝金¶
傳貞觀十五年天竺王尸羅逸多(居葱嶺南/漢身毒國)遣使上書¶
帝命梁懐璥持節慰撫復遣使入朝詔李義表報之復¶
獻火珠欝金菩提樹二十二年王&KR0007;策破中天竺東天¶
竺王尸鳩摩送牛馬及弓刀寳瓔珞迦没路國獻異物¶
并上地圖請老子像乾封三年五天竺皆來朝開元時¶
中天竺遣使三至北天竺一來朝八年五月南天竺獻¶
豹皮五色鸚鵡　隋裴矩通西域獨天竺拂菻不¶
<pb:KR3k0032_WYG_154-16b>¶
至¶
　　　唐高昌獻&KR0007;狐裘¶
傳太宗即位高昌獻&KR0007;狐裘妻宇文亦上玉盤¶
　　　唐葉護獻寳鈿金帶¶
西突厥傳射匱係貢師子革等統葉護可汗來請昏許¶
之詔高平王道立至其國統葉護可汗遣真珠統俟斤¶
獻萬釘寳鈿金帶馬五千匹以藉約　㑹要開元¶
初大食國遣使進良馬寶鈿帶　傳貞觀二十年¶
<pb:KR3k0032_WYG_154-17a>¶
那揭遣使貢方物十六年十二月烏萇王遣使獻¶
龍腦香璽書優荅開元八年四月丙午遣使冊其¶
王¶
　　　　唐拂菻獻師子¶
傳拂菻一名大秦在西海北貞觀十七年遣使¶
獻赤頗黎石緑金精開元十年正月獻師子二¶
零羊二四月遣僧來朝(乾封二年至大/足元年再朝獻)　張九齡¶
師子賛天骨雄詭得金精之剛為毛羣之特肉視¶
<pb:KR3k0032_WYG_154-17b>¶
犀象力撫熊羆　宋元豐四年十月六日拂菻貢¶
方物¶
　　　唐何國來貢¶
傳都密水南舊康渠地武德貞觀中遣使來貢¶
　　　唐安國獻名馬¶
傳安即康居罽王故地武德時遣使入朝貞觀初獻方¶
物其王訶陵迦又獻名馬是歲東安國亦入獻(顯慶以/為安息)¶
(州/)開元十四年其王篤薩波提遣弟來朝納馬豹後八¶
<pb:KR3k0032_WYG_154-18a>¶
年獻波斯䮫二拂菻綉&KR0586;毬一鬰金香石蜜等其妻獻¶
柘辟大&KR0586;毬二綉&KR0586;毬一丐賜袍帶鎧仗¶
　　　唐史國獻方物¶
傳史或曰佉沙(居獨莫水南有鉄/門山康九姓之一)　隋大業中始通中¶
國貞觀十六年君沙瑟畢獻方物開元十五年獻舞女¶
文豹天寳中改為來威國¶
　　　唐堅昆獻方物¶
傳堅昆本強國與突厥等或曰結骨貞觀二十二年聞¶
<pb:KR3k0032_WYG_154-18b>¶
鐡勒等入臣即遣使獻方物二月其西長俟利發失鉢¶
屈阿棧身入朝太宗勞饗之　俱蘭貞觀二十年三¶
月遣使來獻　摩掲它二十一年遣使獻婆羅木¶
西方之戎唐興以次脩貢葢百餘皆冒萬里而至(西/域)¶
(賛/)¶
　　　唐貞觀遠夷方物録¶
㑹要貞觀二十一年三月十一日逺夷各貢方物其草¶
木雜物有異於常者詔所司詳録焉葉護獻馬乳葡萄¶
<pb:KR3k0032_WYG_154-19a>¶
摩伽獻菩提樹康國獻金桃伽國獻鬰金香罽賓獻俱¶
物頭花伽失畢獻泥樓鉢羅花達國獻佛土菜婆羅國¶
獻波稜鮓菜苦菜胡芹渾提葱薛延陀獻凌蘭鹿突厥¶
獻馬蹄羊波斯國獻活褥蛇咄陸獻金卵鷄鷇胡國石¶
蜜西域蒲萄酒　大宗册文曰沙場罄翦斗極咸覊狠¶
山入囿潮渚歸池東旌若水西斾條支龍鄉委貢馬服¶
來儀¶
　　　唐吐火羅獻駞馬¶
<pb:KR3k0032_WYG_154-19b>¶
傳吐火羅居葱嶺西烏滸河南古大夏地永徽元年(五/月)¶
遣使獻大鳥如駞高七尺行日三百里食銅鐵(通典云/夷俗謂)¶
(為駝鳥駞漢和帝紀注郭義恭廣志白大爵頸及身膺/蹄似橐  舉頭八九尺張翅丈餘食大麥即今之駞鳥)¶
(也/)上遣獻于昭陵五年遣子來朝又獻瑪瑙鐙樹(㑹要/麟德)¶
(二年獻馬/碯燈樹)開耀元年(十二/月)進金衣開元天寳間數獻馬¶
䮫異藥紅碧玻瓈(開元八年十二/年二十六年)¶
　　　唐倭國獻虎魄瑪瑙¶
舊紀永徽五年十二月癸丑倭國獻虎魄大如斗瑪瑙¶
<pb:KR3k0032_WYG_154-20a>¶
大如五升噐¶
　　　唐吐谷渾獻名馬¶
傳(兼㑹/要)自晉永嘉時有國至龍朔三年吐蕃取之凡三¶
百五十年貞觀二十三年八月永徽二年閏九月遣使¶
貢駿馬三年八月又獻名馬(高宗立獻名/馬詔還之)宋大明五年¶
吐谷渾遣使獻舞馬¶
　　　唐支汗那王獻碧頗黎¶
舊紀上元二年正月壬戌支汗那王獻碧頗黎庚午&KR0027;¶
<pb:KR3k0032_WYG_154-20b>¶
兹王白素稽獻銀頗羅¶
　　　唐&KR0027;兹獻名馬¶
傳上元中&KR0027;兹王素稽獻銀頗羅名馬(舊紀上元二年/十二月丁亥白)¶
(素稽獻/名馬)¶
　　　唐日本貢方物百濟貢金甲雕斧(見兵噐/又見上)¶
&KR0019;日本倭國之别種國在日邊故以為名長安二年貢¶
方物開元初來朝請儒士授經詔四門助教趙&KR0007;黙就¶
鴻臚教之　宋朝元豐元年乾道元年貢方物¶
<pb:KR3k0032_WYG_154-21a>¶
　　　唐新羅獻馬真臘獻象(又見/下)¶
傳新羅(弁韓之裔/漢樂浪地)王興光開元十年遣使獻方物至十¶
二年獻果下馬朝霞紬魚牙紬海豹皮又遣子弟入太¶
學學經術帝賜興光瑞文錦五色羅紫綉紋袍金銀精¶
器興光亦上異狗馬黄金美髢諸物　真臘在林邑西¶
南永徽二年獻馴象大厯中獻馴象十一(志真臘國/事一卷)¶
投和在真臘南貞觀中遣使以黄金函内表并獻方物¶
武德六年南平王甯氏獻大珠昆融象州獻筒布以道¶
<pb:KR3k0032_WYG_154-21b>¶
遠勞人皆不受¶
　　　唐大食獻方物¶
&KR0019;本波斯地(波斯/别種)永徽二年八月始遣使朝貢開元初¶
獻鈿帶十四年(㑹要十/三年)遣使蘇黎滿等十三人獻方物¶
拜果毅賜緋袍銀帶至德初朝貢(奚深種更號黑衣大/食至德初遣使朝貢)¶
　㑹要長安中獻良馬開元初遣使來朝進良馬寳鈿¶
帶至十四年九月丁卯以黑衣大食使二人為中郎將¶
放還¶
<pb:KR3k0032_WYG_154-22a>¶
　　　唐回紇獻名馬¶
通典開元十五年使大臣梅録綴來朝獻名馬　骨利¶
幹貞觀二十一年獻駿馬十疋¶
　　　唐波斯獻綉舞筵¶
&KR0019;波斯居達遏水(大月氏别裔以古條支國也元魏/神&KR0027;中貢物  六月一日為歲首)貞¶
觀十二年(㑹要二/十一年)遣使朝貢咸亨中入朝景龍二年來¶
朝開元天寳間遣使十輩獻瑪瑙床(天寳六/年四月)火毛綉舞¶
筵(九載/四月)大厯時復來獻(六年九月遣/使來朝獻)¶
<pb:KR3k0032_WYG_154-22b>¶
　　　唐東女國獻方物　勃律貢方物　東室韋貢¶
　　　豐貂¶
&KR0019;東女開元二十九年十二月遣子獻方物天寳元年¶
五月宴之于曲江　大勃律開元時三遣使者朝再遣¶
大首領貢方物　東室韋貞觀五年始來貢豐貂後再¶
入朝景龍初復朝獻開元天寳間凡十朝獻　刼者居¶
葱嶺中武德二年獻寳帶玻瓈水晶杯　骨咄開元十¶
七年遣子來朝二十一年獻女樂¶
<pb:KR3k0032_WYG_154-23a>¶
　　　唐火尋國獻黑鹽¶
傳火尋乃康居小王奥鞬城故地天寳十載遣使者朝¶
獻黑鹽寳應時復入朝¶
　　　唐師子國獻大珠¶
傳師子居西南海中有稜伽山多竒寳緫章三年遣使¶
來朝天寳初(五載/正月)王尸羅迷伽再遣使獻大珠鈿金寳¶
瓔象齒白㲲　通典師子國東晉時通焉天竺旁國也¶
義熈初獻玉佛像　白虎通德至淵泉則江出大貝海¶
<pb:KR3k0032_WYG_154-23b>¶
出明珠¶
　　　唐文單國獻象¶
實録大厯六年十一月文單國王(即真/臘也)來朝獻馴象十¶
有一(舊紀/同)宰臣上言曰春秋載異國之朝周書美西旅¶
之獻重其德化及遠也大中六年十一月占卑國來朝¶
(傳作/詹毗)兼獻象魏謨請還其使從之七年二月興元進犀¶
詔還之　南蠻傳蠻夷所獻象蓄苑中元㑹充庭者三¶
十二德宗放荆山之陽(貞元丙戌歲南海/獻犀詔納苑中)¶
<pb:KR3k0032_WYG_154-24a>¶
　　　唐南詔獻金契(詳見/獻捷)¶
南詔傳貞元四年韋臯撫諸蠻有威惠後五年(九年/五月)異¶
牟尋遣使者三人遺臯帛書德宗賜以詔書明年(正/月)異¶
牟尋刻金契以獻破吐蕃於神川十一年(九/月)異牟尋獻¶
馬六十匹十四年遣使賀正獻方物十九年正月朔(癸/丑)¶
御含元殿受南詔朝賀¶
　　　建隆占城貢方物　祥符獻師子¶
占城古林邑也在中國之西南至海西至雲南擁懐遠¶
<pb:KR3k0032_WYG_154-24b>¶
之節旄撫環王之疆土(林邑國秦象郡林邑縣地古越/裳之界也在交趾南海行三千)¶
(里去日南界四/百餘里見通典)建隆元年十二月以方物犀角象齒來¶
貢表章書于貝多葉三年九月丙子遣使朝貢(貢象齒/之屬)¶
乾德四年三月貢犀象白㲲六月遣還九月庚申貢巨¶
象一其色青飾以金鞍置都亭驛都人縱觀開寳三年¶
又貢象至九年凡七來貢興國八年九月獻馴象二年¶
至八年六入貢雍熈二年二月貢龍腦玳瑁三年三月¶
貢通犀淳化元年十月貢馴犀三年十二月來貢賜其¶
<pb:KR3k0032_WYG_154-25a>¶
王白馬至道元年正月其王楊波占遣使來貢三年三¶
月入貢景德元年九月貢方物求賜良馬弓劒二年四¶
月復貢四年五月貢方物祥符元年入貢㑹泰山下四¶
年十一月庚午朔獻師子色黄其王言於三佛齊國得¶
金毛師子一首班而身純命飬于玉津園八月丁丑召¶
近臣舘閣官於崇政殿觀師子上作七言詩預觀者皆¶
賦七年正月八年二月五月入貢八年閏六月賜旗甲¶
天禧二年九月入貢天聖七年五月奉表進鳳以為鳳¶
<pb:KR3k0032_WYG_154-25b>¶
表王者之瑞應聖人之運八年十月入貢見于崇政殿¶
慶厯二年十一月丙戌獻馴象三皇祐二年正月五年¶
四月癸酉入貢嘉祐元年閏三月貢方物六年九月獻¶
象七年五月入貢熈寧元年六月至九年八月凡四入¶
貢元豐元年九月十四日羅昌皓畫占城至交趾地圖¶
元祐元年十二月入貢宣和元年十二月以國王楊卜¶
麻疊為琳州刺史懷遠節度建炎三年正月進貢加恩¶
紹興二十五年十二月入貢乾道四年三月受其獻十¶
<pb:KR3k0032_WYG_154-26a>¶
一之一荅賜以麻紙淳熈三年進貢賜以錦綾羅銀銷¶
　　　建隆三佛齊貢方物¶
南蠻别種與占城隣管十五州建隆元年九月癸卯貢¶
方物二年五月入貢十一月貢象牙孔雀三年三月壬¶
戌遣使朝貢十一月丙子貢方物對廣政殿賜其使冠¶
帶噐幣還賜以錦綵銀噐開寳四年四月貢水晶火紬¶
興國五年來貢八年十一月貢通犀大食錦越諾布琉¶
璃瓶端拱二年十二年淳化元年正月貢方物咸平六¶
<pb:KR3k0032_WYG_154-26b>¶
年九月祥符元年七月丁丑入貢天禧元年四月奉金¶
字表貢珠六月以先天節獻香賜其使延壽帶續命縷¶
天聖六年八月元豐二年七月己巳元祐三年閏十二¶
月五年十二月入貢　紹興二十六年十二月壬戌遣¶
使來貢¶
　　　建隆回鶻貢方物¶
回鶻居甘沙西州(晉天福封/奉化可汗)建隆二年十二月壬辰景¶
瓊貢方物乾德二年貢珠玉貂皮駞馬三年四月貢馬¶
<pb:KR3k0032_WYG_154-27a>¶
十匹玉琥珀犛牛尾白㲲布玉鞍轡十二月甘州貢馬¶
千匹珊瑚玉帶玉鞍開寳二年十一月貢馬興國二年¶
閏二月貢橐駞名馬至道二年十月附(原/缺)入貢咸平元¶
年四月景徳元年四月閏九月兩入貢四年十月貢馬祥¶
符元年四月入貢十一月以東封獻名馬三年十一月¶
入貢四年四月癸丑貢玉帶賀汾陰禮成五年五月獻¶
馬及玉六年十二月貢御馬二十匹九年十二月又貢¶
馬及玉天禧三入貢天聖元年五月入貢二年五月貢¶
<pb:KR3k0032_WYG_154-27b>¶
馬後再入貢熈寧元年七月貢方物　乾徳四年夏(原/缺)¶
來貢開寶二年興國六年八年來貢(本東北方靺鞨之/别部唐李克用鎮)¶
(鴈門以其/族歸附)¶
　　　建隆&KR0050;沙貢馬　興國沙州貢玉圭¶
沙州曹元忠周顯德中來貢授歸義節度賜印建隆二¶
年十一月洎&KR0050;州團練使曹延繼貢玉鞍勒馬興國三¶
年三月其子延祿貢玉盌寳氈淳化二年獻良玉景德¶
二年四月曹宗夀貢良玉名馬四年五月貢玉印名馬¶
<pb:KR3k0032_WYG_154-28a>¶
賜錦袍金帶皇祐二年四月貢玉¶
　　　建隆于闐貢玉圭¶
于闐去京師西九千九百餘里西南帶葱嶺南接吐蕃¶
國城之東有白玉河西有緑玉河次西有烏玉河崑崙¶
在其西自漢至唐皆入貢(晉天福/中入貢)建隆二年十二月甲¶
午其王李聖天遣使貢玉圭乾德四年二月貢方物開¶
寳二年貢玉四年貢䟽勒舞象祥符二年三月己巳貢¶
良玉及玉鞍勒馬天禧元年七月秦州言澶州卒王貴¶
<pb:KR3k0032_WYG_154-28b>¶
得于闐玉印(文曰國王/趙万永寳)天聖三年十二月黑韓王遣使¶
貢玉鞍勒轡玉帶皇祐沙州貢玉嘉祐八年八月入貢¶
熈寧四年至元豐八年入貢元豐六年五月丙子朔貢¶
方物見延和殿四日詔首領畫四夷諸國距漢境逺近¶
圖元祐二年五月四年四月乙巳六年六月七年十二¶
月入貢紹聖至宣和入貢者五¶
　　　建隆高麗來貢¶
唐元和末獻樂工自此不復見五代同光天成間高氏¶
<pb:KR3k0032_WYG_154-29a>¶
復來貢長興三年王建遣使奉貢　建隆三年十一月¶
丙子高麗王昭遣使來貢乾德三年正月獻錦罽刀劒¶
開寳五年八月貢方物九年九月王伷貢罽錦漆甲白¶
㲲十一月徐昭文徃使遣金行成就學胄監興國二年¶
貢馬三年貢方物兵噐五年六月貢方物六年四月貢¶
名馬罽錦白㲲弓劒十二月貢騂角弓漆甲大箭馬五¶
十匹九年十二月貢罽錦龍鳳袍弓甲御馬雍熈三年¶
十月又貢馬遣國人入學端拱元年十一月貢馬淳化¶
<pb:KR3k0032_WYG_154-29b>¶
元年十月貢馬漆弓漆甲及神&KR0027;壽樽二年二月貢方¶
物三年十月貢馬漆甲細箭咸平六年八月王誦遣使¶
來貢七年十二月王詢遣使奉貢天禧元年十一月癸¶
亥復入貢對崇政殿獻金犀帶又表賀壽春郡王封建¶
三年十一月己卯率東西女真入見貢罽錦漆甲五年¶
九月入貢天聖八年十二月壬辰貢金噐見其使長春¶
殿自後不朝貢葢四十三年熈寧三年來貢四年八月¶
其使見文徳殿七年正月九年十一月元豐三年¶
<pb:KR3k0032_WYG_154-30a>¶
正月元祐五年十二月入貢　建炎三年九月賜¶
王偕詔曰壞晉館以納車庶無後悔閉漢關而謝¶
質非用前規紹興四年閏四月貢金器　元豐二¶
年二月十四日戊申入貢有日本國車一乗使者¶
柳洪曰諸侯不貢車服欲中朝略見工拙耳詔特¶
許進¶
　　　建隆高昌貢方物¶
高昌漢車師前王庭戊己校尉地唐為西州後復為國¶
<pb:KR3k0032_WYG_154-30b>¶
或云高敞亦曰回鶻建隆三年四月庚子西州囬鶻阿¶
督等四十二人貢方物乾德三年十一月可汗貢佛牙¶
瑠璃噐玉琖虎珀琖興國六年三月稱西州師子王來¶
貢八年與占城偕入貢景德元年六月貢良玉名馬(其/國)¶
(用開元厯有書樓/藏太宗明皇御札)¶
　　　開寳大食貢方物¶
大食波斯之别種隋大業中渡常曷水據波斯西境為¶
王乾德四年賜書招懐之開寳元年十二月貢方物四¶
<pb:KR3k0032_WYG_154-31a>¶
年六月六年三月七年十一月八年三月九年五月興¶
國二年四月雍熈二年入貢端拱元年正月賜衣服金¶
花帶淳化五年四月至道元年二月三年二月咸平四¶
景德三祥符元年十月大食獻玉圭(時方東封方先是/年七月以  物赴)¶
(泰山脩貢己未朔/詔令陪位兖州)賜器幣袍笏銀帶四年二月貢象齒¶
錦綉琉璃鐘詔陪祠脽上天禧一至和二年十月嘉祐¶
元年四月五年正月入貢元祐七年五月二十四日貢¶
火浣布二疋寘之瑞物閣建炎三年三月乾道四年入¶
<pb:KR3k0032_WYG_154-31b>¶
貢詔却而不納熈寧元豐入貢者五元祐二元祐復洮¶
州之後于闐大食拂菻邈黎諸國皆懼悉遣使入貢¶
　　　開寳卭部川入貢¶
開寳二年十月卭部川蠻入貢興國四年八月貢方物¶
雍熈二年十月貢良馬端拱二年九月貢馬犀角象齒¶
羱羊封牛賀籍田禮成淳化二年至道三年入貢咸平¶
二年九月戊戌蠻帥部的等貢文犀名馬請賜印賜錦¶
袍襲衣冠帶器幣五年八月貢犀象名馬景祐五年五¶
<pb:KR3k0032_WYG_154-32a>¶
月令五年一貢慶厯五年四月入貢　雅州蠻以興國¶
三年正月貢名馬封牛虎豹皮并上唐敇書告身七通¶
賜冠帶　砂平羅嵓蠻以祥符二年十一月貢馬及封¶
牛¶
　　　開寳交趾貢方物¶
交趾本南越唐安南都護府開寳六年四月丁璉貢方¶
物以為靜海節度安南都護聞嶺南平懼而内附八年¶
五月貢犀及象牙八月七日封交趾郡王興國二年十¶
<pb:KR3k0032_WYG_154-32b>¶
二月貢方物七年三月丁璿貢方物八年黎桓貢通犀¶
孔雀尾九月貢金器雍熈二年二月貢金&KR0027;鶴賀乾明¶
節三年九月復入貢端拱元年閏五月朝貢淳化元年¶
十月貢綉龍鳳繖至道二年七月賜以美玉帶三年封¶
南平王咸平元年九月獻馴象二年獻犀牛(秘書丞楊/大雅奏賦)¶
(恐即四/年事)四年貢馴犀一象二七寳裝金瓶一景德四年¶
七月黎龍廷修貢請賜九經(賜名/至恕)祥符二年十二月癸¶
未貢馴犀一上令縱之海涘三年三月授李公藴交趾¶
<pb:KR3k0032_WYG_154-33a>¶
郡王以祀汾陰修貢五年四月貢方物七年七月言敗¶
鶴柘蠻貢馬獻捷八年貢方物天禧三年八月貢犀角¶
象齒乾興元年四月貢方物景祐元年十一月辛亥李¶
德政獻方物及象二慶厯三年三月乙亥獻象五六年¶
十二月庚戌獻象十(帝方獵召其使扈/從賜紫袍塗金帶)七年正月庚辰¶
御宣德門閱交州貢象至和二年十一月李日尊貢象¶
十嘉祐二年六月丁卯貢異獸二以為麒麟(狀如水牛/鼻端有角)¶
樞密使田況請但稱異獸使殊俗無我欺八月癸亥御¶
<pb:KR3k0032_WYG_154-33b>¶
崇政殿召近臣宗室觀之八年正月辛亥貢馴象九熈¶
寧五年又貢象元豐五年六月乾德貢犀二元祐六年¶
四月甲午入貢賜錦袍束帶紹興十四年六月十七年¶
九月天祚貢方物十二月賜鞍馬二十年二月二十九¶
日貢馴象十二十六年八月二十一日庚寅賀升平獻¶
黄金器明珠沉香翠羽綾絹馬十象九乾道九年六月¶
貢方物¶
　　　開寳契丹獻玉帶¶
<pb:KR3k0032_WYG_154-34a>¶
開寳九年二月契丹賀長春節獻御衣名馬二匹鞍勒¶
副之馬百匹白鶻二興國二年二月甲午遣使貢御服¶
金玉帶玉鞍勒馬金銀飾戎仗馬百匹來賀上登極别¶
貢御服金帶鞍馬為賀正之禮十月辛酉獻良馬方物¶
　　　太平興國&KR0027;兹來貢¶
&KR0027;兹囬鶻别種(自稱師/子王)興國元年五月遣使來貢咸平¶
四年二月貢玉勒名馬獨峰橐駞寳刀琉璃器(自稱克/韓王)¶
賜暈錦衣金帶六年十一月甲午又入貢景德元年五¶
<pb:KR3k0032_WYG_154-34b>¶
月入貢祥符三年閏二月貢馬玉鞍勒六年十一月天¶
禧元年四月貢玉及名馬六月乙未貢玉鞍勒馬天聖¶
二年四月貢橐駞馬玉九年正月己未&KR0027;兹沙州貢方¶
物景祐四年六月康定元年四月熈寧四年九月五年¶
二月入貢¶
　　　太平興國勃泥入貢¶
勃泥在西南海中(以十二月七/日為歲節)前代未嘗朝貢興國三¶
年九月丁未其王尚打遣使奉表貢龍腦玳瑁對其使¶
<pb:KR3k0032_WYG_154-35a>¶
崇政殿賜鞍馬器幣館於禮賓院元豐五年二月二十¶
四日入貢¶
　　　淳化闍婆貢方物¶
闍婆在大海中佛泥國之南自宋元嘉十二年遣使朝¶
貢後絕(即唐訶陵/也見上)淳化三年八月丁丑遣使航海修貢¶
(明州/上言)十二月至闕下貢象齒珠貝白鸚鵡(先是掌舶張/肅驛奏其使)¶
(張飾之狀椎懐逺節度琳州刺史古城同乗其國/王衣錦衣  髻垂金鈴革履坐方狀出入  象)¶
　　　咸平河西獻馬¶
<pb:KR3k0032_WYG_154-35b>¶
西涼州吐蕃别種淳化二年折逋喻丹來貢五年俞龍¶
波貢馬至道二年七月獻名馬咸平元年十一月一日¶
河西軍副使遊龍鉢來朝獻馬二千(四世受朝/命今始朝)六日拜¶
安逺大將軍五年十一月潘羅支貢馬五千匹十二月¶
西涼府興咩逋族入貢六年八月者龍族貢名馬景德¶
三年五月四年五月厮鐸督貢名馬祥符元年十二月¶
己酉二年十一月八年五月十月祥符四年三月西涼¶
來貢天聖四年正月貢馬七年十一月六谷蕃部來貢¶
<pb:KR3k0032_WYG_154-36a>¶
八年二月宗哥城埆厮羅遣使貢馬賜袍笏金帶九年¶
三月貢馬五百八十二匹元祐元年正月二十五日邈¶
川董氈入貢三年四月二十一日八月戊寅阿里骨來¶
貢六年五月十五日阿里骨遣温溪心入貢六月二十¶
六日貢馬百七十九匹　豐州本河西藏才族開寳二¶
年十月王甲歸順興國七年二月貢良馬賜王承美錦¶
袍銀帶淳化四年正月貢馬　府州折民雲中大族德¶
扆為永安軍節度建隆二年來朝興國六年府州外浪¶
<pb:KR3k0032_WYG_154-36b>¶
族貢馬至道二年六月勒浪族貢馬七月賜十族敇書¶
招懷之祥符二年六月惟昌率蕃部來朝貢名馬帝勞¶
問宴賜　建隆二年靈武五蕃貢名馬淳化四年十二¶
月鹽州戎人巢延渭貢馬命以刺史　咸平六年三月¶
綏州蕃部内屬景德二年十二月環慶二族貢馬¶
　　　咸平丹流眉貢方物　蒲端貢方物　天竺貢¶
　　　方物¶
丹流眉未嘗至中國咸平四年七月壬申遣使貢方物¶
<pb:KR3k0032_WYG_154-37a>¶
　蒲端在海上未嘗通中國(與占/城接)咸平六年九月壬辰¶
遣使貢方物及紅鸚鵡景德元年五月甲申朔來貢四¶
年六月貢瑇瑁龍腦祥符四年五月丁亥以金版鐫表¶
貢丁香白龍腦瑇瑁紅鸚鵡(時祀/汾陰)七月請賜旗甲　勿¶
巡海上小國未通中華祥符四年三月遣使貢瓶香象¶
齒　西天竺周廣順三年十六族貢馬咸平六年十二¶
月貢方物　風琶蠻在建昌城山上咸平元年四月貢¶
馬及毯景德三年八月十一日貢犀象封牛青羊及馬¶
<pb:KR3k0032_WYG_154-37b>¶
賜冠帶錦袍　山後兩林蠻開寳二年六月入貢三年¶
八年朝貢興國二年八月貢名馬請賜正朔錫以錦衣¶
塗金帶十月貢馬犀四年九月貢馬雍熈三年九月來¶
朝賜敇書錦袍銀帶端拱二年淳化元年祥符九年五¶
月天禧二年八月熈寧三年八月入貢¶
　　　祥符諸蠻貢方物¶
祥符元年東封十月戊子朔䕫州言西南諸蠻並貢方¶
物來賀議赴泰山從之　先是乾德四年七月下溪州¶
<pb:KR3k0032_WYG_154-38a>¶
貢銅鼓虎皮開寳九年奬州貢丹砂石英淳化元年誠¶
州貢蜀馬錦犀角三年十月錦州貢方物五年十一月¶
奬晃欽懿等州入貢咸平元年十月古州向通展來朝¶
貢珠及馬三年十一月高州蠻入貢四年六月上溪州¶
貢水銀虎皮花布五年正月天賜州蠻來貢景德元年¶
正月高州田文善來貢三年十二月高向通漢貢名馬¶
丹砂銀裝劒槊¶
　　　祥符諸國竒獸¶
<pb:KR3k0032_WYG_154-38b>¶
祥符五年四月丁未詔以諸國所貢師子馴象竒獸列¶
於外苑諭羣臣就苑中游宴　淳化五年二月癸卯南¶
海商人獻吉貝布畫海外蠻圖及猩猩圖玉帶上於北¶
苑召近臣觀之¶
　　　慶厯塗渤入貢¶
慶厯八年十月二日南蕃塗渤國遣使奉表貢佛金骨¶
真珠犀牛頭象齒¶
　　　熈寧層檀入貢¶
<pb:KR3k0032_WYG_154-39a>¶
層檀南海旁國五百年矣國城距南海二千里　熈寧¶
四年七月戊子入貢(始通/也)元豐六年正月十三日己丑¶
入貢方物¶
　　　熈寧大理國貢方物¶
熈寧九年八月二日大理國(唐之/雲南)奉表貢金裝碧玗山¶
氊罽刀劒犀皮甲政和六年十二月二十三日七年二¶
月再入貢癸亥大理國王段和譽加雲南節度使紹興¶
六年七月二十七日大理蒲甘國貢方物¶
<pb:KR3k0032_WYG_154-39b>¶
　　　元豐日本貢方物¶
太平興國九年三月日本(古倭奴/國也)奝然來獻銅鈴磬飄¶
壺并本國職員全年代紀又言其國多中國典籍因出¶
孝經一卷越王孝經新義一卷(孝經即鄭氏注越/王唐越王正也)元豐¶
元年閏正月二十五日日本僧仲逥貢方物乾道九年¶
五月廿五日貢方物¶
　　　元豐拂菻貢方物¶
元豐四年十月六日貢方物(鞅馬刀/劒珠)元祐六年四月十¶
<pb:KR3k0032_WYG_154-40a>¶
九日賜衣金帶銀瓶(其國南至滅力/沙北至大海)¶
　　　元祐邈黎國入貢¶
四年六月入貢¶
　　　崇寧滿甘入貢¶
崇寧五年二月九日入貢詔禮秩視注輦國(尚書省奏/依交趾故)¶
(事/)紹興六年入貢(見/下)¶
　　　紹興安南真臘羅斛獻象¶
紹興十六年六月二十九日安南獻象牛二十五年十¶
<pb:KR3k0032_WYG_154-40b>¶
一月二十九日真臘羅斛貢象二(真臘大同節/度雲州刺史)三十一¶
年正月六日安南貢象三十一年正月六日安南貢象¶
　慶元六年真里富國貢象(見瑞/物)¶
有唐林邑之來大漢九真之獻　超繩棧之險塗越¶
鯤鯨之巨壑航琛輦賮雲集槀街左袵雕題風馳¶
綘闕　浮琛没羽之珍文鉞碧砮之異　玉環楛¶
矢夷裘風駕　南翬表貺東風入律　鰈水鶼林¶
　西鶼東鰈之貢　馬援所不通陶璜所未開莫不¶
<pb:KR3k0032_WYG_154-41a>¶
獻狀鴻臚歸琛天府浮毳駕風　東枕蟠木南控丹宂¶
西瞰太&KR0041;北薄祝栗　北通&KR0007;莬南漸朱䳒　西北之¶
戎投弓縱馬袨服而獻豫東南之夷正冠束衽挾册而¶
吟誦　六府順叙百嘉鬯遂　其琛賂則琨瑤之阜銅¶
鍇之垠火齊之寳駭鷄之珍赬丹明璣金華銀璞紫貝¶
流黄縹碧素玉　䌖賄紛紜　金鎰磊砢珠琲闌干烏¶
弋黄支驗東風而受吏雕題鑿齒識海水而來王　襁¶
負賮䞇重譯貢篚　遐琛逺賮月至風揚　青狄黑濮¶
<pb:KR3k0032_WYG_154-41b>¶
赤羌白氐卉服毳裳奔走獻見者接迹于道　窮髮反¶
景承正受朔　無怠荒而四夷來王難任人而蠻夷率¶
服四方無拂五戎不距　文鉞碧砮之琛竒幹善芳之¶
賦西鶼南雉之賮紈牛露犬之玩乗黄兹白之駟盈衍¶
儲邸充仞郊虞　白環西獻楛矢東來夜郎滇池解辮¶
請職朝鮮昌海厥角受化　穹居之君内省禀朔卉服¶
之酋逥面受吏　東鯷即叙西傾順軌荆南懷惠朔北¶
思韙　地彌天區界軼海外章亥所步禹契所書四面¶
<pb:KR3k0032_WYG_154-42a>¶
輻湊各修貢職　揚旌北戸之野飲馬幽厓之水文加¶
乎日域令肅乎河源　鏤體卉衣改襟輸寳　月竁¶
來賓日際奉土　隃沙軼漠卓犖之貢委應圗合諜沕¶
潏之瑞叢　候月歸琛占風納賮　儋耳黑齒之酋金¶
鄰象郡之渠　丹㝠投鋒青徼釋警南服緩耳西羇反¶
舌　海若登祗罄圗效祉山戎孤竹束馬景從　南窮¶
火䑕之譯北盡燭龍之㑹　狼歌薦功鳥譯陳德　日¶
域月竁鑑清砥平　弓櫜象弭柔偃重英　投烽榆塞¶
<pb:KR3k0032_WYG_154-42b>¶
蓺黍戎亭六合無雲纎塵不驚　通道夷貉暨聲葱雪¶
　蘭錡韜兵靈臺偃甲　狼弧張而窫窳逝虹旌建而¶
旬始銷　南海候風東溟奉賮　海三年而無波雪連¶
月而不散　東漸日谷西被月川靈臺偃伯玉關虛候¶
　西傾棧山東鯷航海　南琛駕象北賮乗鴻没羽沉¶
浪飛翰駕風　鞮譯鶩輪要荒走幣　却塞蹛林之北¶
開郡銅柱之南苑葱山而池鹽澤踰槃木而跨勢阪¶
火珠南獻金桃西來東謝之君繪在王㑹南蠻之質侍¶
<pb:KR3k0032_WYG_154-43a>¶
宴未央　豐貂通犀金鵞火珠之摯史不絕書鏐鏁雕¶
斧霞布鈿帶之琛府無虛月(唐太/宗)　邊城晏鑰戎部虛¶
候　丕降霖澤澡宇宙而新之　繩山颿海之譯　織¶
皮火毳&KR2109;炎山汙熱海向風來王黑貂駮駿浮天溟¶
絕氷漠連歲獻欵　濤蕩飇掃霆馳電爍　具惟帝臣¶
獻琛執贄　輶車朱軒懷荒振逺　一尉候於西東合¶
車書於南北　劒騎穹廬之國同川共穴之人屈膝交¶
臂厥角稽顙鑿空萬里攘地千都幕南罷鄣河西無警¶
<pb:KR3k0032_WYG_154-43b>¶
　侮食來王左言入侍離身反踵之君　屈膝厥角請¶
受纓縻　被風濡化要荒濯沐¶
　　錫予外夷　宴饗¶
　聖王制御蠻夷來則懲而御之去則備而守之其慕¶
　義貢獻則接之以義讓羈縻不絕¶
　　　周賜越裳軿車¶
見上(漢書注王充/論衡作越嘗)　穆天子&KR0019;天子西征至赤烏赤¶
烏氏先出自周宗乃賜貝帶五十天子北征曹奴¶
<pb:KR3k0032_WYG_154-44a>¶
之人戲觴天子于洋水之上賜金鹿銀麕貝帶四十潜¶
旹觴天子于羽陵之上賜之黄金之罌三六潜旹乃膜¶
而受¶
　　　漢賜南粤褚衣　南粤獻白璧孔雀¶
紀高祖十一年五月詔尉佗立為南粤王使陸賈即授¶
璽綬　惠帝三年七月南越稱臣奉貢　南粤&KR0019;文帝¶
元年初鎮撫天下使告諸侯四夷從代來即位意諭盛¶
德焉詔太中大夫陸賈使越賜王上褚五十衣中褚三¶
<pb:KR3k0032_WYG_154-44b>¶
十衣下褚二十衣(以綿裝/衣曰褚)遺王佗賈至南粤王恐乃頓¶
首願奉詔為藩臣因使者北面獻白璧一雙翠羽干犀¶
角十紫貝五百桂蠹生翠四十雙孔雀二雙　西京雜¶
記曰閩越王獻高祖白鷴黑鷴各二雙(文選西都/賦注引之)¶
　　　漢遺單于繡袷　錦袍　具帶¶
匈奴&KR0019;孝文前六年遺匈奴書曰使者言單于自將伐¶
國有功甚苦兵事服繡袷綺衣長襦錦袍各一(師古曰/服天子)¶
(所自服也袷者衣無絮/也以繡為表綺為裏)比疎一(史記云比余古自此以/下皆胡服師  曰辮髪)¶
<pb:KR3k0032_WYG_154-45a>¶
(之/飾)黃金飾具帶一黄金犀毗一(史記云胥約孟康曰要/中大帶張宴曰鮮卑郭)¶
(洛帶瑞獸名也師古曰/胡帶之鉤也亦謂師比)繡十匹錦三十匹赤綈緑繒各¶
四十匹使中大夫意謁者令肩遺單于　賈誼&KR0019;賛欲¶
試屬國施五餌三表以係單于注賜盛服車乗盛食珍¶
味音樂婦人堂宇倉庫奴婢於來降者親酌手食之此¶
五餌也　武紀元狩六年冬十月賜蠻夷錦¶
　　　漢甘泉饗外國客　建章宫饗賜單于¶
武紀太始三年正月行幸甘泉宫饗外國客　西域&KR0019;¶
<pb:KR3k0032_WYG_154-45b>¶
賛設酒池肉林饗四夷之客作巴俞都盧海中碭極漫¶
衍魚龍角抵之戲以觀視之　張騫&KR0019;上數巡狩海上¶
悉從外國客大角抵出竒戲諸怪物多聚觀者行賞賜¶
酒池肉林令外國客徧觀名倉庫府藏之積欲以見漢¶
廣大傾駭之　宣紀甘露三年正月置酒建章宫饗賜¶
單于(大㑹勞/饗見前)¶
　　　漢賜單于金璽盭綬玉具劒¶
見前來朝類(印文曰匈/奴單于璽)　宣紀甘露三年正月行幸甘¶
<pb:KR3k0032_WYG_154-46a>¶
泉匈奴呼韓邪單于稽侯㹪來朝賛謁稱藩臣而不名¶
賜以璽綬冠帶衣裳安車駟馬黃金錦繡繒絮¶
　　　漢賜&KR0027;兹車騎旗鼓　&KR0027;兹朝貢¶
西域&KR0019;元康元年&KR0027;兹王絳賓來朝賀王及夫人皆賜¶
印綬賜以車騎旗鼓歌吹數十人綺繡雜繒琦珍凡數¶
千萬後數來朝賀¶
　　　漢賜烏孫金印紫綬¶
西域&KR0019;都護韓宣奏烏孫大吏大祿大監皆可以賜金¶
<pb:KR3k0032_WYG_154-46b>¶
印銀綬以尊輔大昆彌漢許之元延二年段㑹宗更與¶
銅墨(以方寸之印文二之組鎮撫方外/不勞一卒不損一㦸而威德並行)　南粤&KR0019;路博¶
徳請賜南粤丞相吕嘉銀印及内史中尉大傅印　西¶
南夷&KR0019;獨夜郎滇受王印¶
　　　漢賜莎車印綬¶
後西域&KR0019;建武五年河西大將軍竇融乃承制立康為¶
漢莎車建功懷德王西域大都尉五十五國皆屬焉十¶
四年王賢與鄯善王安並遣使貢獻十七年賜賢西域¶
<pb:KR3k0032_WYG_154-47a>¶
都護印綬及車旗黃金錦繡論曰賞籯金而賜&KR0027;綬¶
　　　漢賜南單于樂器皷車　寳劒¶
南匈奴&KR0019;建武二十六年秋南單于遣子入侍奉表詣¶
闕詔賜單于冠帶衣裳黃金璽盭緺綬安車羽葢華藻¶
駕駟寳劒弓箭黑節三駙馬二黃金錦繡繒布絮樂器¶
皷車棨㦸甲兵飲食什器　輿服志世祖賜南單于衣¶
服以中常侍惠文冠中黃門童子佩刀¶
　　　漢賜北單于弓鞬韥矢　玉劒¶
<pb:KR3k0032_WYG_154-47b>¶
&KR0019;建武二十八年北匈奴遣使詣闕貢馬及裘更乞和¶
親并請音樂又求率西域諸國胡客俱獻見帝下三府¶
議酬荅之宜司徒掾班彪立槀草上曰云云今齎雜繒五¶
百匹弓鞬韥丸一矢四發(藏弓為鞬/藏箭為韥)又賜獻馬左骨都¶
侯右谷蠡王雜繒各四百匹斬馬劒各一單于前言先¶
帝時所賜呼韓邪竽瑟空侯皆敗願復裁賜念單于國¶
尚未安方厲武節以戰攻為務竽瑟之用不如良弓利¶
劒故未以齎二十九年賜南單于羊數萬頭三十一年¶
<pb:KR3k0032_WYG_154-48a>¶
北匈奴復遣使如前乃璽書報荅賜以繒綵左賢王莫¶
立遣使齎璽書鎮慰拜授璽綬遺冠幘綘單衣三襲童¶
子佩刀緄帶各一又賜繒綵四千匹令賞賜諸王骨都¶
侯以下永元三年竇憲立於除鞬為北單于四年遣耿¶
&KR0490;即授璽綬賜玉劒四具羽葢一駟¶
　　　漢賜金具器¶
唐西域傳西曹國有金具器欵其左曰漢時天子所賜¶
唐武德中入朝天寳元年獻方物　魏黄初元年十二¶
<pb:KR3k0032_WYG_154-48b>¶
月更授匈奴南單于魏璽綬賜青葢車乘輿寳劍玉玦¶
　魏志東夷&KR0019;今夫餘庫有玉璧珪瓉數代之物&KR0019;世¶
以為寳耆老言先代所賜也¶
　　　漢賜鮮卑赤車¶
&KR0019;安帝永初中鮮卑夫人燕茘陽詣闕朝賀鄧太后賜¶
玉印綬赤車參駕令止烏桓校尉所居甯城下通胡市¶
因築南北兩部質館鮮卑邑落百二十部各遣入質(築/館)¶
(以受/降質)　魏志鮮卑傳青龍元年歸泥降拜歸義王賜幢¶
<pb:KR3k0032_WYG_154-49a>¶
麾曲葢鼓吹居并州¶
　　　漢臨軒賜單于¶
南匈奴傳漢漢安二年(六月/丙寅)立南匈奴兜樓儲為單于¶
上親臨軒授璽綬引上殿賜車馬器服金帛詔太常大¶
鴻臚與諸國侍子於廣陽城門外祖㑹饗賜作樂角抵¶
百戲¶
　　　唐賜薛延陀精刀寳鞭¶
薛延陀傳貞觀二年太宗册拜夷男為真珠毗伽可汗¶
<pb:KR3k0032_WYG_154-49b>¶
建牙鬰督軍山三年(八月/丙子)其弟綂特勒入朝帝以精刀¶
寳鞭賜之曰下有大過者以吾鞭鞭之夷男以為寵頡¶
利大懼始遣使稱臣請尚主(年月据/通鑑)¶
　　　唐宴蠻夷&KR0007;武門¶
實録貞觀七年正月癸巳宴三品已上及州牧蠻夷酋¶
長於&KR0007;武門奏七德九功之舞　㑹要貞觀十四年宴¶
羣臣及河源王諾曷鉢于&KR0007;武門奏倡優百戲之樂賜¶
物有差¶
<pb:KR3k0032_WYG_154-50a>¶
　　　唐賜思摩鼓纛¶
㑹要貞觀十年二月封吐谷渾諾曷鉢為河源郡王賜¶
以鼓纛十二月來朝　實録貞觀十三年七月庚戌詔¶
李思摩為乙彌泥孰俟利苾利苾可汗賜之鼓纛其行¶
也上為置酒御齊政樓餞之思摩奉觴上萬歲壽願子¶
孫世事唐以報厚德就其部築壇場河上拜受册　通¶
鑑開元八年四月丙午遣使賜烏萇骨咄俱位王册命¶
三國皆在大食之西大食欲誘之叛不從故褒之¶
<pb:KR3k0032_WYG_154-50b>¶
　　　唐賜囬紇&KR0007;金魚符錦文袍寳刀珍器　芳蘭¶
　　　殿賜宴　天成殿十部樂　朱提瓶¶
囬紇傳貞觀三年始來朝獻方物突厥已亡惟囬紇與¶
薛延陀最雄其酋胡祿俟利發吐迷度與諸部攻薛延¶
陀破之遣使者獻欵二十年太宗為幸靈州次涇陽受¶
其功(紀二十年八月己巳宴通鑑八月庚午車駕至涇/陽辛未詔囬紇等使  賜酋長璽書遣中郎將安)¶
(永壽報使壬申上幸漢故甘泉宫詔以鐡勒百/餘萬戸委身内屬備禮告廟九月上至靈州)於是鐡¶
勒十一部皆來言薛延陀不事大國以自取亡今各有¶
<pb:KR3k0032_WYG_154-51a>¶
分地願歸命天子請置唐官有詔張飲高㑹(太宗為五/言詩叙其)¶
(事/)引見渠長以唐官官之凡數千人明年復入朝二十¶
一年正月丙申乃以囬紇部為瀚海多濫葛部為燕然¶
僕骨部為金微拔野古部為幽陵同羅為&KR0027;林思結為¶
盧山皆號都督府餘部皆以酋領為都督刺史即故單¶
于臺置燕然都護府綂之六都督七州皆&KR0032;屬以李素¶
立為燕然都護都督刺史給金魚符黃金文天子方招¶
寵逺夷作絳黃瑞錦文袍寳刀珍器賜之(㑹要云親賚/緋黃瑞錦及)¶
<pb:KR3k0032_WYG_154-51b>¶
(褾領袍捧/戴拜謝)帝坐袐殿陳十部樂(通鑒云上/御天成殿)殿前設高坫¶
置朱提瓶其上(實録云/銀瓶)潜泉浮酒自左閣通坫趾注之¶
瓶轉受百斛鐐盎囬紇數千人飲畢尚不能半又詔文¶
武五品祖飲尚書省(實録云尚/書都堂)渠長共言生荒陋地歸¶
身聖化天至尊賜官爵與為百姓依唐若父母然請於¶
囬紇突厥部治大涂號參天至尊道世為唐臣乃詔置¶
過郵六十八所具羣馬湩肉待使客歲内貂皮為賦乃¶
拜吐迷度為懷化大將軍瀚海都督龍朔三年二月以¶
<pb:KR3k0032_WYG_154-52a>¶
燕然都督府領囬紇更號瀚海都護府以磧為限磧北¶
諸蕃皆&KR0032;之　通鑑貞觀二十年十二月戊寅囬紇多¶
濫葛僕骨拔野古同羅思結渾斛薛奚結阿跌契苾白¶
霫酋長皆來朝庚辰上賜宴芳蘭殿命有司百日一㑹¶
二十一年正月丙申以酋長為都督刺史賜袍己未上¶
御天成殿宴(一云二十二/年正月己未)設十部樂而遣之(正月甲寅/以中外又)¶
(安賜/酺)二十二年二月結骨入朝上宴之於天成殿謂侍¶
臣曰昔渭橋斬三突厥首自謂功多今斯人在席更不¶
<pb:KR3k0032_WYG_154-52b>¶
以為怪耶戊午以為堅昆都督府是時四夷君長爭遣¶
使入獻見元正朝賀常數百千人辛酉上引見諸胡使¶
者謂侍臣曰漢武窮兵所獲無幾豈若今日綏之以德¶
使窮髪之地盡為編戸乎六月乙丑以白霫部為居延¶
州¶
　　　唐兩儀殿宴西突厥¶
見上壽類¶
　　　唐相思殿太饗　上壽(又見/上)¶
<pb:KR3k0032_WYG_154-53a>¶
通鑑貞觀十六年九月癸亥薛延陀真珠可汗請昏獻¶
馬三千貂皮三萬八千瑪瑙鏡一十七年閏六月使其¶
姪突利設來納幣獻馬五萬匹牛槖駝萬頭羊十萬庚¶
申突利設獻饌上御相思殿大饗羣臣設十部樂突利¶
設再拜上壽賜賚甚厚　傳召突利失大享羣臣侍陳¶
寳器奏慶善破陣盛樂及十部伎突利失頓首上千萬¶
歲壽¶
　　　唐宴賀魯嘉壽殿¶
<pb:KR3k0032_WYG_154-53b>¶
傳賀魯内屬㑹討&KR0027;兹請先馳為向導詔授崑丘道行¶
軍緫管宴嘉壽殿厚賜予解衣衣之(貞觀二十二年四/月乙亥賀魯帥千)¶
(餘帳/内屬)¶
　　　唐宴日本麟德殿¶
傳長安元年(㑹要/三年)日本遣朝臣真人貢方物宴麟德殿¶
授司膳卿¶
　　　唐前殿勞賜¶
唐書傳烏質勒部娑葛襲爵神龍中詔十姓可汙阿史¶
<pb:KR3k0032_WYG_154-54a>¶
那懷道持節冊命景龍中遣使入謝中宗為御前殿引¶
萬騎羽林二仗引見勞賜　箇失密開元八年遣使者¶
物理多來朝宴中殿¶
　　　唐賜天竺錦袍金帶　賜南詔金印(見/上)¶
傳開元時中天竺遣使者三至南天竺獻五色能言鳥¶
丐名其軍&KR0007;宗詔賜懷德軍(㑹要開元/八年五月)使者曰蕃夷惟¶
以袍帶為寵帝以錦袍魚袋并七事賜之　貞觀二十¶
三年六月十日于闐王伏闍信來朝賜金帶錦袍¶
<pb:KR3k0032_WYG_154-54b>¶
　　　唐紫宸殿宴突厥使　内殿宴吐蕃¶
傳開元十三年四月突厥黙棘連遣大臣阿史德頡利¶
發入獻遂從封禪詔四夷諸酋入仗佩弓矢令馳射扈¶
封畢厚宴賜遣之十五年(九月/丙戌)遣梅録啜入貢初吐蕃¶
約與連和冦邊不從封上其書天子嘉之宴使者紫宸¶
殿詔朔方西受降城許互市歲賜帛數十萬天寳元年¶
(九月/辛亥)御花萼樓宴突厥降者　㑹要開元二年五月吐¶
蕃使宰相尚欽藏御史名悉獵來獻盟書(通鑑六/月丙寅)&KR0007;宗¶
<pb:KR3k0032_WYG_154-55a>¶
御承天門樓命有司引見置酒内殿宴遣之¶
　　　唐丹鳳樓宴突騎施突厥¶
通鑑開元十八年突騎施遣使入貢上宴之於丹鳳樓¶
突厥使者豫焉二使爭長乃命設東西幕突厥在東突¶
騎施在西　舊紀開元九年九月丁巳御丹鳳樓宴突¶
厥首領　二十四年八月甲寅以突騎施遣首領胡祿¶
達于求和宴于内殿賜錦衣一副帛綵百　開元七年¶
三月壬子御丹鳳樓宴九姓同羅及契丹　乾元二年¶
<pb:KR3k0032_WYG_154-55b>¶
八月壬戌十姓突騎施并波斯貢物宴于内殿¶
　　　唐賜新羅瑞文錦繡袍¶
傳開元中賜王興光瑞文錦五色羅紫綉紋袍金銀精¶
器¶
　　　唐月魚¶
㑹要故事西蕃諸國銅魚雌雄相合銘其國名第一至¶
十二雄者留内雌者付本國以國使正月來者賫第一¶
魚餘月凖此閏月即賫本月而已校其雌雄合乃依常¶
<pb:KR3k0032_WYG_154-56a>¶
禮待之差即推按開元十六年十一月五日以突騎施¶
叛多散失鴻臚改鑄制可(又見/符節)¶
　　　唐賜吐蕃五經¶
㑹要(兼本/傳)開元十九年(實録十/八年)吐蕃請五經(吐蕃又請/五經敕祕)¶
(書寫/賜)正月二十四日賜以毛詩禮記左傳文選于休烈¶
上疏言不可裴光庭曰西戎請詩書庶使漸陶聲教上¶
曰善乃與之(實録七月癸未命有司寫詩禮賜金城公/主休烈諫八月辛卯降書與吐蕃  通鑑)¶
(十九年正月辛未遣崔琳使吐蕃金/城公主求書實録誤在前年七月)二十六年六月二¶
<pb:KR3k0032_WYG_154-56b>¶
十七日渤海求寫唐禮及三國志晉書三十六國春秋¶
許之¶
　　　唐賜新羅晉書¶
見前¶
　　　唐護蜜入朝宴内殿¶
西域傳護蜜亦吐火羅故地(元魏曰/鉢和)顯慶時以地為鳥¶
飛州開元八年册為王十六年與米忽汗同獻方物¶
二十九年王護真檀入朝宴内殿拜左金吾將軍賜紫¶
<pb:KR3k0032_WYG_154-57a>¶
袍金帶天寳賜鐡劵八載來朝請宿衛又遣首領朝貢¶
乾元元年其王來朝賜氏李　通鑑開元十八年十月¶
甲寅護蜜王羅真檀入朝留宿衛天寳元年九月戊午¶
護蜜王頡吉里匐請降¶
　　　唐賜拔悉蜜金鈿帶¶
突厥&KR0019;拔悉蜜天寳初擊突厥立大酋阿史那施為賀¶
臘毗伽可汗遣使者入謝&KR0007;宗賜紫文袍金鈿帶魚袋¶
　突騎施可汗蘇祿開元五年來朝拜羽林大將軍賜¶
<pb:KR3k0032_WYG_154-57b>¶
錦袍鈿帶魚袋七事六年(五月/辛亥)為羽林順國公金方道¶
經畧大使七年(十月/壬子)册拜蘓祿為忠順可汗¶
　　　唐宴東蠻麟德殿　東蠻三王來朝¶
南蠻傳烏蠻分七部其語四譯乃與中國通有卭部六¶
姓勿鄧南七十里有兩林(勿鄧豐琶兩/林謂之東蠻)天寳中受封爵¶
後屬吐蕃貞元中復歸欵兩林王苴那時遺韋臯書乞¶
兵攻吐蕃(韋臯傳貞元五年東/蠻斷瀘水橋攻吐蕃)臯遣將劉彰彩出銅山¶
道吳鳴鶴出清溪關道鄧英俊出定蕃栅道逼臺登城¶
<pb:KR3k0032_WYG_154-58a>¶
苴那時戰甚力分兵大破吐蕃青海臘城二節度軍於¶
北谷進拔于葱栅詔封苴那時順政郡王苴夢衝勿鄧¶
懷化郡王驃傍和義郡王(豐琶部落給/印章袍帶)三王皆入朝宴¶
麟德殿賞賚加等歲給祿鹽衣綵黎嶲二州築館授賜¶
而遣之　通鑑貞元四年驃傍苴夢衝烏星入見五月¶
乙卯宴麟德殿封王給印¶
　　　唐麟德殿賜室韋¶
㑹要㑹昌二年十二月御麟德殿引見室韋首領督熱¶
<pb:KR3k0032_WYG_154-58b>¶
論等十五人宴賜有差¶
　　　唐高麗求書¶
傳高麗嘗遣使求歐陽詢書　新羅國人傳馮定黑水¶
碑畫鶴記西蕃所館寫定商山記於屏　新羅日本使¶
至為出金寳求張鷟之文¶
　　　建隆賜李彛興玉帶¶
建隆三年四月彛興遣使貢馬上以玉帶賜之　至道¶
二年七月賜交趾玉帶¶
<pb:KR3k0032_WYG_154-59a>¶
　　　淳化賜占城馬¶
淳化三年十二月占城來貢賜其王白馬兵器景德元¶
年九月賜占城良馬二　祥符四年七月辛巳賜蒲端¶
國旗幟鎧¶
　　　淳化賜高麗九經　祥符賜經文　政和賜雅¶
　　　樂寳尊¶
高麗國後唐長興中王建代高氏為君長命為&KR0007;莵州¶
都督封國王建隆二年三月賜王昭衣帶鞍馬三年十¶
<pb:KR3k0032_WYG_154-59b>¶
一月遣使來貢乾德三年正月獻錦罽刀劒開寳九年¶
九月王伷遣入貢太宗時遣金行成就學胄監(興國二/年擢第)¶
雍熈三年十月又遣崔罕等肄業淳化元年十月王治¶
遣使朝貢進奉使韓彦恭等獻神&KR0027;壽樽賜銀帶又賜¶
以藏經及御製秘藏詮等二年二月治又遣使謝四年¶
十一月二十七日庚辰治因劉式等復命上言願賜板¶
本九經從之咸平三年十月王誦遣周仁紹至登州自¶
陳慕化之意召見便殿賜誦鈿函詔祥符八年十二月¶
<pb:KR3k0032_WYG_154-60a>¶
癸酉遣使郭元至闕下請賜厯日及登科記御製賜詩¶
九年正月丙寅郭元辭賜王詢詔書七函衣帶器幣鞍¶
馬九經史記兩漢書三國志晉書諸子厯日聖惠方從¶
其請也天禧五年九月入貢表請陰陽地理書從其請¶
景祐元年四月三日舎人院試賓貢進士康撫民詩論¶
各一賜同出身元豐元年正月廿五日遣安燾等使其¶
國(先是王徽/屢入貢)二年六月錢藻等修高麗入貢儀式八年¶
十一月十二日錢勰再㸔詳李士京編修元祐元年二¶
<pb:KR3k0032_WYG_154-60b>¶
月賜文苑英華八年正月請太平御覽不許又請冊府¶
元&KR0027;歴代史政和五年十月遣金端等五人入太學七¶
年二月賜雅樂及樂譜三月賜籩豆十二簠簋四登一¶
鉶一鼎二罍洗一尊二銘曰惟爾令德孝恭世稱東藩¶
用錫寳尊以寧爾祖考子子孫孫其永保之十二月修¶
高麗敕令格式例儀範坐圖　太宗命起居舍人吕祐¶
之使高麗復命獻海外覃皇澤詩十九章¶
　　　咸平賜&KR0027;兹錦衣金帶¶
<pb:KR3k0032_WYG_154-61a>¶
咸平四年二月&KR0027;兹王祿勝奉表來貢詔賜暈錦衣一¶
襲金帶銀器¶
　　　祥符賜交趾御書¶
祥符三年三月十三日李公藴貢方物詔賜大宗御製¶
御書一百卷軸¶
　　　景德賜交趾九經　賜占城神旗¶
景徳四年七月丙子賜黎龍廷九經從其請也八¶
月庚子蒲端國進貢使上言伏見占城使䝉恩賜¶
<pb:KR3k0032_WYG_154-61b>¶
鞍勒馬二神旗二願依例霑賚有司以蒲端在占¶
城之下請給雜采小旗五從之九月己巳鑄交趾¶
郡王印製安南旌節付廣南運司賜之　祥符二¶
年二月辛卯賜大食鞍馬旗幟　太平興國元年¶
十二月辛酉契丹使歸國賜器幣金蹀&KR0604;帶以遣¶
之¶
　　　嘉祐賜夏國九經¶
嘉祐七年四月諒祚上表求太宗御製真草及九經册¶
<pb:KR3k0032_WYG_154-62a>¶
府元&KR0027;唐書詔止以九經賜之八年四月英宗即位後¶
以九經及正義孟子醫書賜夏國從所請也　端拱二¶
年五月十五日親書五色金花牋賜李繼捧姓名趙保¶
忠¶
　　　治平賜李日尊衣帶¶
治平四年賜李日尊對衣金帶銀器銀鞍轡馬　紹¶
興二十五年七月賜李天祚襲衣銀器金御仙花帶¶
鞍轡二十六年八月乙未賜天祚襲衣金帶鞍馬器幣¶
<pb:KR3k0032_WYG_154-62b>¶
以其來貢也　淳熈四年四月賜李龍翰馬二匹金鍍¶
銀鞍轡金帶銀匣¶
楊子訩訩北夷被我純繢帶我金犀　觀月窟之入附¶
覩日勒之來遊　羽族卉儀懷音革狀　辨髮左衽之¶
酋欵關請吏木衣卉服之長航海來庭豈惟肅慎獻楛¶
越裳薦翬而已　通鳳宂以文軌襲龍庭以冠帶舍夷¶
言於藳街陳方物於王㑹　流沙蟠木鳳穴&KR0027;林異類¶
歸欵萬方宅心鴻臚納賮王㑹書琛青雲干吕薰風入¶
<pb:KR3k0032_WYG_154-63a>¶
琴　方志亦不傳荒經所不載　地彌天區界軼海外¶
章亥所步禹契所書四面輻凑各修貢職　怛威愧德¶
　繩谷鈎山　驛化馳威　風揮日舒咸順指令　被¶
風濡化　藁街質館致其俘入　恩澤布濩嚚頑簫勺¶
　日月所照梯山航海風雨所均削衽襲帶¶
　¶
　¶
　¶
<pb:KR3k0032_WYG_154-63b>¶
　¶
　¶
　¶
　¶
　¶
　¶
　¶
　玉海卷一百五十四¶
