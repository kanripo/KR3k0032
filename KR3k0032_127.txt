#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百二十七
#+PROPERTY: JUAN 卷一百二十七
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百二十七
<pb:KR3k0032_WYG_127-1a>¶
欽定四庫全書¶
　玉海卷一百二十七¶
　　　　　　　　　　　　宋　王應麟　撰¶
　官制¶
　　官數¶
國語民之徹官百注徹達也自以名達於上者有百官¶
也¶
　　　歴代官數¶
<pb:KR3k0032_WYG_127-1b>¶
通典官數唐六十員虞六十員(尚書云建官惟百鄭&KR0007;/云虞官六十唐官未聞)¶
(堯舜同道或皆六十并屬官而言/則皆有百  明堂位云虞官五十)夏百二十員(尚書云/夏商官)¶
(倍則當二百鄭&KR0007;云百/二十  明堂位夏官百)殷二百四十員(明堂位二百鄭/&KR0007;曰二百四十)¶
周内外官六萬三千六百七十五員(内二千六百四十/三人外諸侯國官)¶
(六萬一千三十二人按禮記王制計之殷制同掌内職/掌一萬五千九百五十人都計内外官及内職  七萬)¶
(九千六百二十五人萬殷諸侯國千七百七十三大凡/列國卿大夫士有六  一千三十二人周與殷不異)¶
漢自丞相至佐史凡十三萬二百八十五員(哀帝時數/兼諸府州)¶
(郡胥/史)後漢七千五百六十七員(并内外職掌共十五萬/二千九百八十六人)¶
<pb:KR3k0032_WYG_127-2a>¶
晉六千八百三十六員(内外職掌十一萬一千八百三/十六人都計十一萬八千六百)¶
(七十/二人)宋六千一百七十二員齊二千一百三員(一云二/千六十)¶
(三數梁陳/官  未詳)後魏七千七百六十四員北齊二千三百二¶
十二員(並内官未州/郡官數  詳)後周三千九百八十九員(並内官/  諸色)¶
(官萬八千/八十四人)隋一萬二千五百七十六員(内官二千五百/八十一員郡縣)¶
(官九千九百九十五外又内外職掌等十八萬三千三/百六十一人都計内  文武官及胥總十九萬五千九)¶
(百三十/七人)大唐一萬八千八百五員(内官二千六百二十/外郡縣官一萬六千)¶
(二百八十五職文官萬四千七百七十四武官四千三/十一  内外  掌等總三十四萬九千八百六十三都)¶
<pb:KR3k0032_WYG_127-2b>¶
(計三十六萬八千/六百六十八人)　文選永明策秀才文周官三百¶
漢位兼倍注禮記明堂位曰有虞氏之官五十夏¶
后氏官百殷官二百周官三百漢書曰秦立百官¶
漢因循不革自佐史至丞相十三萬三百八十五¶
人今云兼倍略言之耳　漢百官表載卿相任政¶
中二千石大略不盈二十人朝士千石秩以上者¶
二百人其數絶少然議郎中郎屬光祿勲者乃至¶
千人相都尉刺史守縣令外官也亦二千人佐史以上¶
<pb:KR3k0032_WYG_127-3a>¶
十三萬餘人蓋其多如此¶
　　　唐虞百官¶
書周官唐虞建官惟百夏商官倍正義夏商三百(明堂/位是)¶
(後世/之言)　周禮疏明堂位注有虞氏官蓋六十(唐則未聞/堯舜道同)¶
(或皆六十并屬官則皆有百故周官云唐虞建官惟百/唐虞之官惟四岳百揆與六卿又有典樂納言之職餘)¶
(官未聞/其號)夏百二十(昏義云三公九卿二十七大/夫八十一元士鄭云葢夏制)殷二百¶
四十(曲禮六大五官六府/六工等鄭皆云殷法)周三百六十(三公各兼/一卿之職)　書¶
堯典疏百官謂之百姓者天子建德因生以賜姓謂建¶
<pb:KR3k0032_WYG_127-3b>¶
立有德以為公卿因其所生之地而賜之以為姓明王¶
者任賢不任親周官云唐虞稽古建官惟百大禹謨云¶
率百官若帝之初是唐虞之世經文皆稱百官而明堂¶
位云有虞氏之官五十後世所記不合經也¶
　　　周羣臣版¶
禮司士掌羣臣之版(名籍故/書為班)　宫正比宫中官府次舍¶
為版以待(其人之/名籍)　内宰掌書版圗之灋(版謂宫中閽/寺之屬及其)¶
(子弟録/籍也)　大胥掌學士之版(籍也今時鄉户/籍世謂之户版)　左傳鄭¶
<pb:KR3k0032_WYG_127-4a>¶
公孫揮辨於大夫之族姓班位　楚語觀射父曰民之¶
徹官百王公之子弟之質能言能聼徹其官者而物賜¶
之姓以監其官是為百姓(官有世功則有官族/若司馬太史之屬)姓有徹¶
品十於王謂之千品(一官之職其寮屬/徹於王者有十品)五物之官陪屬¶
萬為萬官(謂天地神民類物之官也臣/之臣為陪屬復有十等千品)官有十醜為億¶
醜(醜類也以十醜/承萬為十萬)天子之田九畡以食兆民王取經入¶
焉以食萬官¶
　　後魏九品¶
<pb:KR3k0032_WYG_127-4b>¶
通典魏氏之初法制簡略既列九品又分上中下三等¶
孝文太和十八年定令方有倫序前代職次皆無從品¶
魏始有之自四品以下正從又分為上下階内外文武¶
官七千七百六十四人(二千三百七十一人内/五千三百九十三人外)内文學¶
學生三千人都計一萬七百六十四人¶
　　　唐官品令¶
五代㑹要唐初定官品令三公三師為第一品尚書令¶
僕射為第二品兩省御史臺寺監長官六尚書為第三¶
<pb:KR3k0032_WYG_127-5a>¶
品自定令已後官品繼升比諸令文前後同異又有兼¶
攝檢校之例資授冊拜之文軍容或盛於朝儀使務漸¶
侵於省局官無定令位以賞功　唐㑹要元和二年正¶
月令中書復置具員簿以序内外庶官五月中書門下¶
奏令京常參官及外官五品已上量定考數置具員簿¶
　　　唐具員御覽　官品纂要　百官簿¶
實録宣宗大中二年二月庚子以知制誥令狐綯為翰¶
林學士上欲知百官名數綯曰六品以下官卑數多皆¶
<pb:KR3k0032_WYG_127-5b>¶
吏部注擬五品以上則政府制授各有籍命曰具員上¶
命宰相作具員御覽五卷上之常置於案上　志梁載¶
言具員故事十卷(書目云/七卷)又具員事迹十卷杜英師職¶
該二卷(書目云/一卷)任戩官品纂要十卷(書目/同)　苗晉卿傳¶
練達事體百官簿最一省無遺　劉祥道言嵗入流千¶
四百人欲歳定為五百人内外官一品至九品萬¶
三千四百六十五員魏元同言諸色入流歳以千¶
計¶
<pb:KR3k0032_WYG_127-6a>¶
　　　治平班簿¶
元年閏五月辛未詔御史臺閣門舊十日具文武細書¶
班簿以進自今大書為冊月上之又詔樞密院季一進¶
者亦令為冊(癸酉又詔録學士院具/員御史臺班簿以進)¶
　　官品¶
　　　歴代官品¶
通典官品周官九命(典命上公九命為伯侯伯七命子/男五命王之三公八命其卿六命)¶
(其大夫四命其出封皆加一等注王之上士三命中士/再命下士一命公之孤四命其卿三命大夫再命上士)¶
<pb:KR3k0032_WYG_127-6b>¶
(一命子男之卿再命大夫一命士不命/其宫室車旗衣服禮儀各眂其命之數)漢自中二千石¶
至百石凡十六等後漢自中二千石至斗食凡十三等¶
魏秩次多因漢制更置九品晉宋齊並因之梁因之更¶
置十八班班多為貴陳並因之後魏置九品各置從凡¶
十八品自四品以下每品分為上下階凡三十階北齊¶
並因之後周制九命(内外/九命)每命分為二以正為上凡十¶
八命隋置九品品各有從自四品以下每品分為上下¶
凡三十階自太師始焉謂之流内流内自此始焉(煬帝/除上)¶
<pb:KR3k0032_WYG_127-7a>¶
(下階惟留正/從各九品)又置視正一品至九品品各有從自行臺¶
尚書令始焉謂之視流内自此始大唐自流内以上並¶
因隋制(開元二十五年定二文㪚凡/二十九階武散凡  十九階)又置視正五品視¶
從七品以除薩寳及符祅正謂之視流内又置勲品九¶
品(勲品自齊/梁有之)自諸衛録事及五省令史始焉謂之流外¶
流外自此始¶
　　　周九命¶
周禮制九儀¶
<pb:KR3k0032_WYG_127-7b>¶
　　　周外官九品　内外官(詳見/官數)¶
周語晉文公請隧王弗許曰内官不過九御外官不過¶
九品注九品九卿　考工記外九室九卿朝焉注六卿¶
三孤為九卿　通典周内外官六萬三千六百七十五¶
人¶
　　　漢官秩差次¶
通典漢官秩差次(丞相太尉司徒司空諸将軍/及諸侯王國官不在此目)中二千¶
石自御史大夫至執金吾(月百八十斛/王莽改曰卿)二千石自太子¶
<pb:KR3k0032_WYG_127-8a>¶
太傅至州牧郡太守(月百二十斛亦曰真二/千石王莽改為上大夫)比二千石¶
自丞相司直至郡尉(月百斛王莽/改為中大夫)千石自丞相長史至¶
萬户以上縣令(月八十斛王莽/改為下大夫)比千石自光禄大中大¶
夫至光禄虎賁郎八百石太子家令(成帝除八/百石秩)比八百¶
石光禄勲諫大夫六百石自衛尉公車司馬令至次萬¶
户以上縣令(月七十斛王/莽改曰元士)比六百石自大常大卜博士¶
至司馬候(月六/十斛)五百石減萬户縣長(成帝除五百石秩/王莽復置改曰命)¶
(士/)四百石自太子中盾至減萬户縣丞(月四十五斛自/四百石至二百)¶
<pb:KR3k0032_WYG_127-8b>¶
(石為長吏/莽改中士)比四百石光禄侍郎三百石次減萬户縣長¶
(月四十斛莽/改為下士)比三百石光禄郎中(月三十/七斛)二百石萬户¶
以上縣尉至減萬户縣尉(月三/十斛)百石自百石已下有斗¶
食佐史之秩為少吏(王莽改百石/秩曰庶士)右漢吏員自佐史至¶
丞相凡十三萬二百八十五人命數未詳(漢制禄秩自/中二千石至)¶
(百石各有差等宣帝又益百石以下俸十五俸顔師古/曰漢官名秩薄云斗食月俸一十斛佐史月  八斛也)¶
後漢官秩差次(太傅三公大将軍驃/騎大将軍不在此目)中二千石太常至¶
右扶風二千石度遼将軍至皇太子封王國御史大夫¶
<pb:KR3k0032_WYG_127-9a>¶
及諸卿比二千石都䕶将軍至皇子封王國中尉千石¶
太傅長史至皇子封王國郎中令僕比千石大将軍司¶
馬至執金吾丞六百石大将軍從事中郎至䕶羌校尉¶
擁節長史司馬比六百石大将軍典軍&KR0049;至皇子封王¶
國治書四百石光禄給事謁者至祠祀長比四百石太¶
尉東西曹掾至王國謁者(志云月/四十斛)三百石太常先帝陵¶
每陵食監丞至侯國相比三百石太尉諸曹掾至少府¶
中黄門二百石太常太史丞至王國郎中比二百石大¶
<pb:KR3k0032_WYG_127-9b>¶
将軍屯長至光禄節從虎賁(月二十/七斛)百石太尉令史太¶
常少府等吏(月十/六斛)州功曹别駕簿曹兵曹郡國從事州¶
諸曹掾鄉有秩三老斗食太常明堂員吏至雒陽令員¶
吏(月十/一斛)佐史太常佐至雒陽縣佐史(月八/斛)右内外文武¶
官七千五百六十七人(一千五十五人内六/千五百一十二人外)内外職掌¶
人一十四萬五千四百一十九人都計十五萬二千九¶
百八十六人¶
　　　漢品令¶
<pb:KR3k0032_WYG_127-10a>¶
表少府若盧注漢品令曰云云　陸贄曰漢制刺史髙¶
第即遷為郡守郡守髙第即入為九卿從九卿即遷¶
為亞相相國是乃從六百石吏至台輔所歴三四轉¶
耳　夏竦曰漢官之制定名於禄百石而上差等十¶
六或中或比頗正序列魏文乃設九品拓跋爰分階¶
從　元魏太和十九年十二月見羣臣於光極堂宣¶
下品令¶
　　　宋百官階次¶
<pb:KR3k0032_WYG_127-10b>¶
唐志范曄百官階次一卷荀欽明宋百官階次三卷宋¶
百官春秋六卷王道秀百官春秋十三卷(隋志五/十卷)¶
　　　梁班品¶
隋志(兼通/典)梁武定諸卿之位各配四時置戎秩之官百¶
有餘號天監初蔡法度定令為九品七年(正/月)徐勉為吏¶
部尚書又定為十八班班多者為貴同班者則以居下¶
者為劣増置諸将軍之號為二十四班(二月乙丑百鎮/衛以下一  二)¶
(十五號/為十品)亦以班多為貴而九品之制不廢(又置施外國/将軍二十四)¶
<pb:KR3k0032_WYG_127-11a>¶
(班凡一/百九號)¶
　　　後魏九品¶
見官數類¶
　　　唐文官九品　文散階二十九¶
見吏部屬官　通典九品各有從自四品以下亦分為¶
下階多因隋制¶
　　　唐武散階四十五¶
志兵部武散階四十有五從一品曰驃騎大将軍正二¶
<pb:KR3k0032_WYG_127-11b>¶
品曰輔國大将軍從二品曰鎮軍大将軍正三品上曰¶
冠軍懷化大将軍正三品下曰懷化将軍從三品上曰¶
雲麾将軍歸德大将軍從三品下曰歸德将軍正四品¶
上曰忠武将軍正四品下曰壯武将軍懷化中郎将從¶
四品上曰宣威将軍從四品下曰明威将軍歸德中郎¶
将正五品上曰定逺将軍下曰寧逺将軍懷化郎将從¶
五品上曰游騎将軍下曰游擊将軍歸德郎将正六品¶
上曰昭武校尉下曰昭武副尉懷化司階從六品上曰¶
<pb:KR3k0032_WYG_127-12a>¶
振威校尉下曰振威副尉歸德司階正七品上曰致果¶
校尉下曰致果副尉懷化中&KR0049;從七品上曰翊麾校尉¶
下曰翊麾副尉歸德中&KR0049;正八品上曰宣節校尉下曰¶
宣節副尉懷化司戈從八品上曰禦侮校尉下曰禦侮¶
副尉歸德司戈正九品上曰仁勇校尉下曰仁勇副尉¶
懷化執㦸長上從九品上曰陪戎校尉下曰陪戎副尉¶
歸德執㦸長上自四品以下皆畨上於兵部以逺近為¶
八畨　六典武官之勲禄品命以二十九階承而叙焉¶
<pb:KR3k0032_WYG_127-12b>¶
自從一品驃騎大将軍至從九品下陪戎副尉正三品¶
有懷化大将軍從三品有歸德将軍自懷化将軍歸德¶
大将軍以下中郎将執㦸長上並不載¶
　　　唐賜階勲爵¶
紀(實録舊/史同)賜文武官勲爵(武徳九年八月甲子文明元/年二月己未神龍元年九月)¶
(壬/午)賜文武官階勲爵(乾封改元正月壬申景龍改元九/月庚子景雲元年六月辛丑二年)¶
(四月壬寅開元十二年十一月壬辰二十年十一月庚/申至德元載七月甲子二載十一月戊午上元元年九)¶
(月壬寅建中元年正月辛未興元改元正月癸/酉元和元年正月丁夘長慶元年正月辛丑)賜勲一¶
<pb:KR3k0032_WYG_127-13a>¶
轉(貞觀二十年二月甲午二十三年六月甲戌永徽三/年七月丁巳顯慶改元正月壬申四年十月丙午五)¶
(年三月丙午神龍二年十一月己巳延和/元年五月辛巳開元二十六年七月己巳)勲兩轉(天寶/改元)¶
(正月丁未七載五月壬午十三載二月甲戌建中元年/正月辛未貞元二十一年四月戊申元和四年十月癸)¶
(巳七年十/月庚戌)勳五轉(興元元年/正月癸酉)賜文武官階爵(神龍元年/正月丙午)¶
(景龍三年十一月乙丑開元元年正月丁夘十七年十/一月戊申二十七年二月己巳天寳元年二月丙申二)¶
(載十二月癸丑六載正月戊子八載閏月丙寅乾元改/元二月丁未十月甲辰寶應元年建夘月辛亥五月丁)¶
(酉大厯十四/年六月己亥)賜内外官階爵(太極元年正月己丑/廣徳二年二月己丑)賜内¶
外官勳爵(先天元年/八月甲辰)賜内外官階勳爵(廣徳改元/六月壬子)賜奉¶
<pb:KR3k0032_WYG_127-13b>¶
祠官階勲爵(開元十一年十一月戊寅二十三/年正月乙亥賜藉田陪位官勲爵)賜百官¶
将士階勲爵(興元元年七月辛夘貞/元元年十一月癸夘)加功臣子孫二階¶
(顯慶五年二月丙戌/總章元年四月庚申)¶
　　　　唐官品令¶
見上¶
　　　唐官品纂要¶
書目十卷唐任戩記當時内外官品任職奉廪之制¶
　　　雍熙班籍¶
<pb:KR3k0032_WYG_127-14a>¶
二年十月丁巳命右諫議雷德驤同知京朝官考課上¶
謂宰相曰朕前日閱班籍欲擇一人為河北轉運使而¶
臣僚既衆不能盡識亦不知其履行自今令德驤具臣¶
僚歴任功過之迹引對取㫖既得漸識羣臣可以擇才¶
委任且使有官政者樂於召對負瑕累者恥於顧問懲¶
惡勸善於是在焉¶
　　　嘉祐定横行員數¶
唐開元中始置諸使後増諸司使以内侍或将軍兼天¶
<pb:KR3k0032_WYG_127-14b>¶
祐後用外廷臣卿監将軍及刺史以上領之國朝定内¶
客省使至閤門使曰横班皇城使以下凡二十曰東班¶
宫苑使以下凡二十曰西班初猶有正官後但以檢校¶
官為之嘉祐三年八月詔立定横行員數客省引進四¶
方館使各一員東西上閤門使共二員閤門引進客省¶
副使共六員閤門副使通事舍人共八員(又詔並/増二員)神宗¶
建文階而武選未易政和二年九月二十九日易横行¶
新官通侍大夫至右武郎十二階皇城使已下為武功¶
<pb:KR3k0032_WYG_127-15a>¶
至武翼大夫八階副使以下為武功至武翼郎八¶
階六年十一月己未増為十三階親衛至正侍大¶
夫(郎亦如之不置正侍八宣和/官濫横行至百十有  人)　宋朝文武無輕¶
重之偏有武臣以文學授文資者若興國三年王¶
操淳化二年和&KR2028;咸平三年錢惟演有文臣以智¶
畧易右職當邉寄者若雍熙四年栁開祥符九年¶
髙志寧天聖元年劉平四年劉牧慶厯七年楊畋¶
皇祐四年蘇緘治平二年种診諤三年种古及張¶
<pb:KR3k0032_WYG_127-15b>¶
亢劉几李丕諒之屬熙寧五年三月戊戌立文武¶
換官法¶
　　　治平班簿¶
見上¶
　　省官¶
　王彪之曰職事之修在於省官朝風之澄在於并職¶
　官省則選清而徳久職并則吏簡而俗静¶
　　　漢中興省官¶
<pb:KR3k0032_WYG_127-16a>¶
百官志世祖中興務從節約并官省職費減億計建武¶
二十七年改大司馬為大尉去司徒司空大字太常博¶
士本僕射中興轉為祭酒有祠祀令一人後轉屬少府¶
有大卜令後省并太史省前凡十官(按前書十官太宰/太卜均官都水雍)¶
(太祝五畤/各一尉也)光禄謁者本員七十人中興但三十人舊有¶
左右曹主受尚書奏事世祖省車駕出給黄門郎兼有¶
請室令中興但以郎兼事訖罷又省車户騎三将及羽¶
林令衛尉省旅賁令衛士一人丞大僕舊有六廏令中¶
<pb:KR3k0032_WYG_127-16b>¶
興省但置一廏又有牧師苑令主養馬分在河西六郡¶
界中中興皆省唯漢陽有流馬苑但以羽林郎監領廷¶
尉武帝置中都官獄二十六所中興皆省唯廷尉及雒¶
陽有詔獄又省右監右平大鴻臚省驛官别火令丞及¶
郡邸長丞但令郎治郡邸宗正省都司空令丞大司農¶
郡國鹽官鐵官本屬司農中興皆屬郡縣又有廩犧令¶
雒陽市長滎陽敖倉官中興皆屬河南尹餘均輸等皆¶
省少府侍中本有僕射一人中興轉為祭酒或置或否¶
<pb:KR3k0032_WYG_127-17a>¶
漢山澤陂池之稅屬少府世祖改屬司農考工轉屬太¶
僕都水轉屬郡國武帝初置水衡都尉世祖省并其職¶
於少府少府本六丞省五又省湯官織室令置丞又省¶
上林十池監胞人長丞宦者昆臺佽飛三令二十一丞¶
又省水衡屬官令長丞尉二十餘人執金吾本有式道¶
左右中候三人中興但一人不常置每駕出以郎兼又¶
省中壘寺互都船令丞尉及左右京輔都尉中宫僕一¶
人千石太僕秩二千石中興省太減千石将作大匠一¶
<pb:KR3k0032_WYG_127-17b>¶
人(光武中元二年/省謁者領之)北軍中候一人舊有中壘校尉有胡¶
騎虎賁校尉皆武帝置中興省中壘但置中&KR0049;以監五¶
營胡騎并長水虎賁并射聲司隸校尉建武中復置并¶
領一州建武六年(八/月)省諸郡都尉并職太守(每有劇職/臨時置都)¶
(尉事訖/罷之)省闗都尉唯邊郡往往置都尉及屬國都尉稍¶
有分縣治民比郡舊列侯奉朝請在長安者位次三公¶
中興以來唯以功德賜位特進者次車騎将軍其餘位¶
在博士議郎下侯之家臣置家丞庶子各一人有行人¶
<pb:KR3k0032_WYG_127-18a>¶
洗馬門大夫凡五官中興食邑千户以上置家丞庶子¶
各一人不滿千户不置家丞又省行人洗馬門大夫¶
光武紀建武六年六月辛夘詔曰張官置吏所以為民¶
也今百姓遭難户口減少而縣官吏職所置尚繁其令¶
司隸州牧各實所部省減吏員縣國不足置長吏可併¶
合者上大司徒大司空二府於是條奏并省四百餘縣¶
吏職減損十置其一是嵗初罷郡國都尉官七年二月¶
辛巳罷䕶漕都尉三月丁酉罷輕車騎士材官樓船士¶
<pb:KR3k0032_WYG_127-18b>¶
及軍假吏省長水射聲二校尉九年省闗都尉十一年¶
四月丁夘省大司徒司直官省朔方牧并并州十三年¶
四月罷左右将軍官文書調役務從簡寡至乃十存一¶
十八年罷州牧置刺史　通典後漢内外文武官七千¶
五百六十七人(一千五十五人内六/千五百一十二人外)内外職掌一十四¶
萬五千四百一十九人都計十五萬二千九百八¶
十六人　昭帝元平元年二月詔曰日者省用罷不¶
急官¶
<pb:KR3k0032_WYG_127-19a>¶
　　　魏減吏員¶
晉荀朂傳時議省州縣半吏以赴農功朂議以為省吏¶
不如省官光武并合吏員縣官國邑裁置十一此省官¶
也魏太和中遣王人四出減天下吏員正始中亦併合¶
郡縣此省吏也¶
　　　晉議省吏員　晉内外官¶
通鑑咸寧五年司徒長史傅咸上書以為當今之急在¶
并官省事息役務農遂議省州郡縣半吏以赴農功中¶
<pb:KR3k0032_WYG_127-19b>¶
書監荀朂以為省吏不如省官省官不如省事省事不¶
如清心蕭曹清静清心也抑浮說簡文案省事也九寺¶
併尚書蘭臺付三府省官也若省吏半恐有曠闕皆須¶
更復或激而滋繁亦不可不重　孝武紀太元四年三¶
月壬戌詔減衆官半俸六年六月己巳改制度減煩費¶
捐吏士員七百人　通典晉内外文武官六千八百三¶
十六人(内八百九十四人外/五千九百四十二人)内外職掌一十一萬一千¶
八百三十六人都計一十一萬八千六百七十二人¶
<pb:KR3k0032_WYG_127-20a>¶
隋大業三年牛&KR0042;問劉&KR0721;曰周禮士多而府史少今令¶
史百倍於前何也&KR0721;曰古者委任責成今大小之官悉¶
由吏部纎芥之迹皆屬考功官事不省欲從容得乎¶
　　　唐定内外官(詳見/前)　貞觀省官¶
志初太宗省内外官定制為七百三十員曰吾以此待¶
天下賢材足矣(辛替否言太宗省/官清吏職無虛授)然是時已有員外置¶
其後又有特置同正員至於檢校兼守判知之類皆非¶
本制又有置使之名或因事而置事己則罷或遂置而¶
<pb:KR3k0032_WYG_127-20b>¶
不廢其名類繁多莫能徧舉自中世以後盜起兵興又¶
有軍功之官遂不勝其濫矣　通鑑唐初士大夫以亂¶
離之後不樂仕進官員不充省符下諸州差人赴選州¶
府及詔使多以赤牒補官至是盡罷勒赴省選集者¶
七千餘人吏部侍郎劉林甫隨材銓叙各得其所上謂¶
房&KR0007;齡曰官在得人不在員多命&KR0007;齡併省留文武總¶
六百四十員(顯慶三年劉祥道上言今内外文武官一/品以下九品以上萬三千四百六十五員)¶
　通典貞觀六年大省内官凡文武定員六百四十有¶
<pb:KR3k0032_WYG_127-21a>¶
三建中中杜佑上議曰貞觀初省内官六百餘員¶
　　　唐罷斜封官　員外官¶
選舉志中宗時(景龍/二年)韋后及太平安樂公主等用事於¶
側門降墨敇斜封授官凡數千員内外盈溢當時謂之¶
三無坐處宰相御史及員外郎也又以鄭愔為侍郎大¶
納貨賄選人留者甚衆至逆用三年員闕而綱紀大壞¶
睿宗初始以宋璟為吏部尚書盧從愿李乂為侍郎姚¶
元之為兵部尚書陸象先盧懷慎為侍郎悉奏罷斜封¶
<pb:KR3k0032_WYG_127-21b>¶
官凡數千人(景雲元年/八月癸巳)量闕留人雖資髙考深非實才¶
者不取璟元之等罷(二年/二月)殿中侍御史崔涖太子中允¶
薛昭希太平公主意上言罷斜封官人失其所而怨積¶
於下必有非常之變乃下詔盡復斜封官(丙戌十唐開/元二  一年)¶
(官自三師以下萬七千六百八十六員吏自佐史/以上五萬七千四百一十六員而入仕之塗甚多)　紀¶
神龍二年三月置員外官二千餘人(李嶠為吏部置員/外官二千餘員神)¶
(龍二年停員/外官釐務)　㑹要永徽五年(一作/六年)八月蔣孝章¶
(一作/璋)除尚藥奉御員外特置同正員員外官自此¶
<pb:KR3k0032_WYG_127-22a>¶
始又顯慶五年五月廖紹文校書郎員外置同正¶
員¶
　　　唐杜佑請省官¶
杜佑傳建中初河朔兵拏戰民困賦無所出佑以為救¶
弊莫若省用省用莫若省官乃上疏曰漢光武建武中¶
廢縣四百吏率十署一魏太和時分遣使者省吏員魏¶
正始(齊王/年號)時并郡縣晉太元六年省官七百隋開皇三¶
年廢郡五百貞觀初省内官六百員設官之本以治衆¶
<pb:KR3k0032_WYG_127-22b>¶
庶故古人計人置吏不肯虚設自漢至唐因征戰艱難¶
以省吏員誠救弊之功也昔咎繇作士今刑部尚書大¶
理卿則二咎繇也垂作共工今工部尚書将作監則二¶
垂也契作司徒今司徒户部尚書則二契也伯夷為秩¶
宗今禮部尚書禮儀使則二伯夷也伯益為虞今虞部¶
郎中水衡使者則二伯益也伯冏為太僕今太僕卿駕¶
部郎中尚輦奉御閑&KR1742;使則四伯冏也古天子有六軍¶
漢前後左右将軍四人今十二衛神䇿八軍凡将軍六¶
<pb:KR3k0032_WYG_127-23a>¶
十員舊名不廢新員日加且漢置别駕隨刺史巡察猶¶
今觀察使之有副也參軍者參其府軍事猶今節度判¶
官也官名職務遷易不同耳宜斟酌減省　劉知幾曰¶
罕聞翹楚之歌唯見伐檀之刺¶
　　　唐陸䞇五要¶
陸贄傳德宗遣黜陟使贄說使者以五要簡官事曰廢¶
兵之冗食蠲法之撓人省官之不急去物之無用罷事¶
之非要¶
<pb:KR3k0032_WYG_127-23b>¶
　　　唐貞元省官¶
傳張延賞為相建言今官煩費廣州縣殘困宜併省其¶
員悉収廩料糧課輸京師賞戰士(貞元三/年五月)帝許之即詔¶
減省州縣官(閏五月八/日庚申)詔下内外始恐是年除吏千五¶
百員當省者千餘員道路訾謗浸淫聞於上延賞懼請¶
詔州縣或考先滿或攝掌遇停限而官見乏者聽所在¶
擇省員有幹譽者權補以才不以資㑹大臣馬燧等奏¶
言省官太甚不可行而延賞疾困不能至宰相李¶
<pb:KR3k0032_WYG_127-24a>¶
泌一切奏復(舊紀七月乙夘詔並仍/舊  㑹要七月四日)　㑹要貞元¶
中宰相齊抗奏減冗員罷諸州别駕大和元年正¶
月韋處厚奏復置六雄十望十緊三十四州别¶
駕¶
　　　唐元和省官¶
傳李吉甫為相疾吏員繇漢至隋未有多於今日者乃¶
奏方今置吏不精流品龎雜存無事之官食至重之稅¶
故生人日困冗食日滋又國家自天寳以來宿兵常八¶
<pb:KR3k0032_WYG_127-24b>¶
十萬餘其為商販佛老雜入科役者率十五以上天下¶
常以勞苦之人三奉坐待衣食之人七而内外官仰奉¶
廩者無慮萬員有職局重出名異事離者甚衆故財日¶
寡而受禄多官有限而調無數九流安得不雜萬務安¶
得不繁漢初置郡不過六十而文景化幾三王則郡少¶
不必政紊郡多不必事治今列州三百縣千四百以邑¶
設州以鄉分縣費廣制輕非致化之本願詔有司議吏¶
員有可省者省之以縣可併者併之入仕之塗可減者¶
<pb:KR3k0032_WYG_127-25a>¶
減之則吏寡易求官少易治國家之制官一品俸三千¶
緡職田禄米不過千斛艱難以來増置使額厚給俸錢¶
大厯中權臣月俸至九千緡州刺史無小大皆千緡宰¶
相衮始為裁限李泌量閑劇増之使相通濟然有名在¶
職廢俸存額去閑劇之間厚薄頗異亦請一切商定於¶
是詔給事中段平仲中書舍人韋貫之兵部侍郎許孟¶
容户部侍郎李絳參閱蠲減(㑹要云同詳定/減省州縣等事)凡省冗官¶
八百員吏千四百員　㑹要元和六年六月宰臣李吉¶
<pb:KR3k0032_WYG_127-25b>¶
甫奏請減職員量定中外俸料(云云同上容八月兵部/侍郎許孟  奏京官外)¶
(官共三千三百二十九員京官七百六員難議停/省外官二千六百二十三員料錢多缺請且存舊)其年¶
九月吏部奏省内外職員諸州府共八百八員　通鑑¶
元和六年六月丁夘(舊紀/同)李吉甫奏云云二百敕減省¶
云云九月甲寅吏部奏准敕併省内外官八百八員流¶
外一千七百六十九人¶
　　　唐㑹昌省官¶
李德&KR0073;傳相武宗以省事不如省官省官不如省吏能¶
<pb:KR3k0032_WYG_127-26a>¶
簡冗官誠治本也乃請罷郡縣吏凡二千餘員衣冠去¶
者皆怨　栁仲郢傳㑹昌中累轉吏部郎中時詔減官¶
冗長者仲郢條簡浹日損千二百五十員議者厭伏¶
通鑑㑹昌四年李德&KR0073;以州縣佐官太冗奏令吏部郎¶
中栁仲郢裁減一千二百一十四員(六/月)　㑹要㑹昌四¶
年五月中書奏云云六月吏部奏減一千二百一十四¶
員(六月十/九日敕)大中元年十二月吏部奏所減州縣官復増¶
置三百八十二員¶
<pb:KR3k0032_WYG_127-26b>¶
　　　開寳省官¶
三年七月壬子裁減西川州縣官以户口為率差減其¶
員舊俸外月増給五千(詔曰與其冗員而重/費不若省官而益俸)　丙辰詔¶
天下州縣官依西川例減省員數(一云八/月戊辰)　四年正月¶
丙午詔停攝官五年正月壬寅減省州縣吏　咸平四¶
年二月陳彭年上五事四曰省官六月癸夘直集賢院¶
梅詢言三司揔括諸路減省冗吏十九萬五千八百二¶
人請付史館慶厯六年中丞張方平言臣在翰林見天¶
<pb:KR3k0032_WYG_127-27a>¶
聖中具員兩制兩省官三十員今已五十員及領中丞¶
見本臺天聖班簿京朝官不及二千員今已二千七百¶
餘員又領三班院見景祐中使臣不及四千員今六千¶
貟又領流内銓今選人萬計率用一年半闕恐數年間¶
官不勝其敝其用兵已來權宜補官請先裁罷四月¶
壬子從之　李淑議擇官曰太平興國初文武朝官班¶
簿才二百人至咸平初四百人天聖元年已踰千人自¶
去嵗覃恩又軼天聖之數　趙師民患近世官失其守¶
<pb:KR3k0032_WYG_127-27b>¶
作正官名議¶
　　　建炎省官¶
三年四月庚申權罷秘書省(紹興元年二/月丙戌復置)廢翰林天文¶
局(紹興二年七/月壬寅復)并宗正寺歸太常(紹興三年六月復置/少卿五年閏三月辛)¶
(未建/寺)省太府司農寺歸户部(紹興三年五月戊午復太/府三年十一月庚戌復司)¶
(農/)鴻臚光禄寺國子監歸禮部(紹興三年六月丁未復/國子監二十五年二月)¶
(丙子復光禄二十五/年十月庚辰復鴻臚)衛尉寺歸兵部(後不/復置)太僕寺歸駕¶
部(後不/復置)少府将作軍器監歸工部(紹興三年十一月庚/戌復将作軍器二監)¶
<pb:KR3k0032_WYG_127-28a>¶
(惟少府/不復)皆用軍興併省也又減尚書六曹吏定為九百¶
二十人分按總為一百七十有二丙子定兩省吏額為¶
三百三十八人丁丑定尚書省吏額凡二百二十四人¶
　建炎元年李綱言省冗貟以節浮費七月己亥詔省¶
臺省寺監官減學官館職之半(三年四月/庚申又減)以常平事歸¶
提刑(紹興八年/十二月復)市舶事歸轉運(三年五/月復)罷諸州分曹置¶
掾縣户不滿萬勿置丞執政官減俸錢三之一京官奉¶
祠者亦如之(宰執子弟任待/制以上者並罷)　紹興四年五月甲寅大¶
<pb:KR3k0032_WYG_127-28b>¶
省淮南冗官詔州推判官縣簿尉勿並置省路分都監¶
巡檢監押監當等員　元祐元年八月御史上官均¶
言今士大夫列版籍者至冗京官自承務郎至朝議¶
大夫凡二千八百餘人選人一萬餘人大使臣二千¶
五百餘人小使臣一萬三千餘人　元豐中曽鞏言¶
景徳墾田百七十萬頃官萬員皇祐二百二十五萬¶
頃官二萬員治平四百三十萬頃官二萬四千員¶
祖宗時内外文武官通一萬三千餘員天聖中兩制¶
<pb:KR3k0032_WYG_127-29a>¶
兩省不及三十員京朝官不及二千三班使臣不及¶
四千慶厯中兩制兩省至五十員京朝官二千七百¶
餘流内銓選人僅萬計乾道中京朝官已三四千員¶
選人七八千員紹熙二年京朝官四千一百五十¶
九員合四選凡三萬三千五百十六慶元二年四¶
選凡四萬二千有竒嘉泰元年春四選三萬七千¶
八百餘員嘉定六年四選共三萬八千八百六十¶
四員¶
<pb:KR3k0032_WYG_127-29b>¶
　　　隆興省官¶
元年七月乙夘中書門下言五月十九日諫議王大寳¶
等奏裁減併省事詔令開具欲左右司郎官各一員減¶
其二宻院編修省一員凖遣凖使並減為七十員聖政¶
所併歸日厯所六部除尚書不常置外吏户部置侍郎¶
二員餘各一員吏部郎除四選考功各一員其司封司¶
勲一員兼領户部五司各置一員禮祠兵駕一員兼領¶
刑部郎中二員都官比部共置一員工屯一員兼領寺¶
<pb:KR3k0032_WYG_127-30a>¶
監有卿不置少有祭酒不置司業有丞不置簿有簿不¶
置丞祕書省貟數如舊以七員為額太常置丞博士省¶
主簿宗正少卿一丞簿併省一員太府置卿丞省主簿¶
司農置少卿丞省主簿光禄併太常兼領國子監置祭¶
酒丞博士其正録以太學正録兼領太學博士二員省¶
一主簿兼書庫武學博士諭一員兼領軍器将作監各¶
置丞一員餘並省架閣置吏户部二員餘兼領從之¶
古人有言曰十羊九牧羊既不得食人亦不得息書曰¶
<pb:KR3k0032_WYG_127-30b>¶
官不必備惟其人孔子譏管仲曰官事不攝焉得儉¶
　¶
　¶
　¶
　¶
　¶
　¶
　玉海卷一百二十七¶
