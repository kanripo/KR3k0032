#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷九十四
#+PROPERTY: JUAN 卷九十四
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷九十四
<pb:KR3k0032_WYG_094-1a>¶
欽定四庫全書¶
　玉海卷九十四¶
　　　　　　　　　　　　宋　王應麟　撰¶
　郊祀¶
　　北郊　后土¶
　祭祀禮必以象類故祀天於南祭地於北¶
　　　周祀北郊　祭地方澤¶
禮大宗伯以黄琮禮地牲幣放器之色注禮地以夏至¶
<pb:KR3k0032_WYG_094-1b>¶
謂神在崑崙者也　祭大示帥執事而卜日(疏曰祀大/示謂夏至)¶
(祭地於/方澤)凡以神仕者以夏至日致地示　典瑞兩圭有¶
邸以祀地旅四望注謂所祀於北郊神州之神疏神州¶
既與郊相對宜用三隂之月當七月祭之　大宰祀大¶
示則掌百官之誓戒與其具修　大祝凡祭示則執明¶
水火而號祝　大司樂乃奏大蔟歌應鍾舞咸池以祭¶
地示注地祇所祭於北郊謂神州之神及社稷云云於¶
澤中之方丘奏之樂八變則地示皆出注地祇則主崑¶
<pb:KR3k0032_WYG_094-2a>¶
崙先奏是樂以致其神禮之以玉而祼焉乃合樂而祭¶
之疏因下以事地故於澤中　牧人隂祀用黝牲毛之¶
注隂祀祭地北郊及社稷也　祭法瘞埋於泰折用騂¶
犢疏祭神州地祇於北郊　曲禮疏地神有二歲有二¶
祭夏至之日祭崐崘之神於方澤一也夏正之月祭神¶
州地祇於北郊二也或云建申之月祭之與郊天相對¶
(大宗伯疏古尚書説/地宗三岱山河海)　通典王者父天母地故庖犧氏¶
俯而觀法焉顓頊乃命火正黎司地以屬人夏以五月¶
<pb:KR3k0032_WYG_094-2b>¶
祭地祇殷以六月祭周制夏日至禮地祇於澤中之方¶
丘其丘在國之北禮神之玉以黄琮牲用黄犢幣用黄¶
繒王及尸同服大裘配以后稷凡樂函鍾為宫太蔟為¶
角姑洗為徵南吕為羽靈鼓靈鼗孫竹之管空桑之琴¶
瑟咸池之舞夏日至於方丘奏之若樂八變則地祇皆¶
出可得而禮矣其神州地祇謂王者所卜居吉土五千¶
里之内地名也玉用兩圭有邸牲用黝犢幣用黒繒其¶
壇於北郊築土為壇名曰太折配亦以后稷其樂奏太¶
<pb:KR3k0032_WYG_094-3a>¶
蔟歌應鍾舞咸池以祭地祇備五齊七獻席槀秸蒲越¶
及雞人呼晨司樂宿懸掌次設次大宗伯攝亞獻並如¶
圎丘王每獻酒皆作樂一終¶
　　　漢汾隂后土祠(餘見寶鼎類/)¶
紀元鼎四年十月幸汾隂十一月甲子立后土祠于汾¶
隂脽上(如淳曰汾隂治河之上后土祠合/在縣西汾在脽之北西流與河)詔曰祭地冀州¶
云云　志天子郊雍(元狩/元年)曰今上帝朕親祠而后土無¶
祀則禮不答也有司與太史令談祠官寛舒議天地牲¶
<pb:KR3k0032_WYG_094-3b>¶
角繭栗今陛下親祠后土宜於澤中圓丘為五壇(通典/曰方)¶
(五丈髙六尺亦郊天有/五畤故后土  為五壇)壇一黄犢太牢具已祠盡瘞而¶
從祠衣上黄於是天子東幸汾隂汾隂男子公孫滂洋¶
等見汾旁有光如絳上遂立后土祠於汾隂脽上上親¶
望拜如上帝禮　紀元封四年三月祠后土詔曰朕躬¶
祭后土光集靈壇一夜三燭幸中都宫殿上見光其赦¶
汾隂六年三月行幸河東祠后土神光三燭太初元年¶
十二月祠二年三月幸河東祠夏四月詔曰朕用事介¶
<pb:KR3k0032_WYG_094-4a>¶
山祭后土皆有光應天漢元年三月行幸河東祠后土¶
宣帝神爵元年三月行幸河東祠后土神爵翔集(宣帝/修武)¶
(帝故事間歲正月一/日至河東祠后土)詔曰迺元康四年嘉榖&KR0007;稷降于¶
郡國東濟大河天氣清靜神魚舞河幸萬歲宫神爵翔¶
集(注晉灼曰黄圗/汾隂有萬歲宫)五鳳三年三月祠后土詔曰單于稱¶
臣北邊晏然朕郊上帝祠后土神光並見甘露降神爵¶
集甘露二年三月祠后土神光耀燭齋宫元帝初元四¶
年三月幸河東祠后土永光五年三月幸河東祠后土¶
<pb:KR3k0032_WYG_094-4b>¶
建昭二年三月幸河東祠后土成帝建始元年作長安¶
南北郊罷祠永始三年冬十月庚辰皇太后詔復后土¶
祠四年三月幸河東祠后土(揚雄上河東賦曰伊年暮/春將瘞后土禮靈祇謁汾)¶
(隂于東郊因以勒/崇垂鴻發祥隤祉)元延二年三月幸河東祠后土綏和¶
二年三月幸河東祠后土光武建武十八年二月甲寅¶
西巡狩幸長安三月壬午祠髙廟遂有事十一陵歴馮¶
翊界進幸蒲坂祠后土注漢官儀曰祭地於河東汾隂¶
后土宫宫曲入河古之祭地澤中方丘也以夏至日祭¶
<pb:KR3k0032_WYG_094-5a>¶
其禮儀如祭天后土祠在今蒲州汾隂縣西北　禮樂¶
志武帝定郊祀之禮祭后土於汾隂澤中方丘也郊祀¶
歌帝臨中壇四方承宇清和六合制數以五(注此后/土之歌)后¶
土富媪昭明三光穆穆優㳺嘉服上黄后皇嘉壇立&KR0007;¶
黄服物發冀州兆&KR0041;祉福沛施祐汾之阿&KR0045;金光橫泰¶
河徧臚驩騰天歌　漢武故事帝行幸河東祠后土顧¶
視帝京忻然中流與羣臣飲燕作秋風辭曰汎樓船兮¶
濟汾河横中流兮&KR0045;素波　括地志后土祠在蒲州汾¶
<pb:KR3k0032_WYG_094-5b>¶
隂縣北十二里(漢舊儀名曰汾/葵一曰葵丘)　隋志王元規議曰案¶
前漢黄圗后土壇方五丈髙六尺¶
　　　漢雒陽北郊　魏方丘　晉北郊¶
世祖紀中元二年正月辛未初立北郊祀后土　志北¶
郊在雒陽城北四里為方壇四陛　漢官儀北郊壇在¶
城西北角去城一里　通典後漢光武中元二年營北¶
郊祀地祇云云明帝永平二年正月上丁祀南郊畢次¶
北郊魏明帝景初元年祀方丘北郊晉泰始二年并圓¶
<pb:KR3k0032_WYG_094-6a>¶
丘方丘於二郊成帝咸和八年立地郊康帝建元元年¶
正月辛巳祀北郊齊建元二年正月次辛祀北郊梁制¶
為北郊壇於國之北(常與南郊間歲正月/上辛祀后土于壇上)　元魏太和¶
二十年五月丙戌營方澤於河隂丁亥有事方澤後周¶
保定元年正月壬子建德六年五月己丑祀方丘隋開¶
皇三年五月辛酉親祀方澤¶
　　　漢魏北郊¶
齊志蔡仲熊議魏髙堂隆表九日南郊十日北郊十一¶
<pb:KR3k0032_WYG_094-6b>¶
日明堂十二日宗廟則周禮二漢及魏皆不共日矣王¶
儉議春秋感精符云王者父天母地則北郊之祀應在¶
明堂之先漢魏北郊亦皆親奉晉泰寧有詔未及遵建¶
咸和八年甫得營繕太常顧和秉議親奉康皇遵用今¶
宜親祠北郊明年正月上辛祠昊天次辛瘞后土後辛¶
祀明堂車服之儀率遵漢制南郊大駕北郊明堂法駕¶
詔可(永明/二年)　宋志漢文帝初祭地祇於渭陽以髙帝配¶
武帝立后土祠於汾陽亦以髙帝配漢氏以太祖兼配¶
<pb:KR3k0032_WYG_094-7a>¶
天地未以后配也王莽作相引周禮享先妣為配北郊¶
夏至祭后土以髙后配光武建武中不立北郊故后地¶
之祇常配食天地山川羣望皆在營内凡一千五百一¶
十四神中元年建北郊使司空馮魴告髙廟以薄后配¶
地江左初未立北壇地祇衆神共在天郊晉成帝立二¶
郊天郊則六十二神地郊則四十四神二郊所秩官有¶
其注咸和中議别立北郊同用正月　永初三年九月¶
奏髙祖配天郊武敬皇后配北郊明年孟春有事於二¶
<pb:KR3k0032_WYG_094-7b>¶
郊　通典唐賈曾上表郊之於廟俱有禘名禘廟則祖¶
宗之主俱合於太祖之廟禘郊則地祇羣望俱合於圓¶
丘以始祖配享三輔故事漢祭圓丘儀上帝位正南面¶
后土位亦南面而少東東觀漢記云光武於洛陽城南¶
為圓壇天地位其上皆南面西上按兩漢時自有后土¶
及北郊祀而此已於圓丘設地位明是禘祭之儀　左¶
傳疏鄭&KR0007;注書多用䜟緯言天神有六地祇有二天有¶
天皇大帝又有五方之帝地有崐崘之山神又有神州¶
<pb:KR3k0032_WYG_094-8a>¶
之神晉泰始初定南北郊祭一地一天用王肅之義¶
唐志梁祭地祇隂陽儀注二卷　方丘制度後漢為四¶
陛髙六尺陳宣帝増壇髙二丈二尺隋唐皆為八陛(周/禮)¶
(注琮八/方象地)¶
　　　唐方丘　祭神州　武德詔書¶
通典唐制夏日至祭皇地祇于宫城北郊十四里為方¶
丘壇因隋制以景帝配神州岳鎮海瀆山林川澤丘陵¶
墳衍原隰從祀地祇用黄犢神州用黝犢孟冬祭神州¶
<pb:KR3k0032_WYG_094-8b>¶
於北郊景帝配貞觀中髙祖配北郊(舊志褚亮作祭神/州樂章八首迎送)¶
(神用/順和)永徽中廢神州之祀(許敬宗奏地分為/二請合為一祀)乾封初又¶
詔復之(㑹要二年五月二十三日詔/皇地祇壇依舊置於渭水北)二年以髙祖崇配¶
方丘等祀¶
　許子儒傳乾封初(二/年)帝已封禪復詔祀感帝神州以¶
　正月祭北郊司禮少常伯處俊等奏神州本祭十月¶
　以方隂用事也&KR0007;説三王之郊一用夏正靈恩謂祭¶
　神州北郊以正月願㑹奉常司成博士議子儒等言¶
<pb:KR3k0032_WYG_094-9a>¶
　北郊月不經見漢光武正月建北郊晉成帝咸和中¶
　議北郊以正月武德以來用十月請循武德詔書(通/典)¶
　(奉常博士陸遵楷議云云武德禮/令用十月隂用事故於此時祭之)¶
太極元年(即先天/元年)正月將有事南郊有司議唯祭昊天¶
賈曽議復設地祇位辛巳祀南郊五月戊寅祭北郊開¶
元二十一年夏日至祀地祇于方丘以髙祖配立冬祭¶
神州于北郊以太宗配(周禮典瑞兩圭有邸以祀地注/謂所祀於北郊神州之神正義)¶
(案河圗括地象崑崙東南萬五千里神州是也但三王/之郊一用夏正未知神州用何月祭之或解郊用三陽)¶
<pb:KR3k0032_WYG_094-9b>¶
(之月神州宜用三隂/之月當七月祭之)　㑹要天寶元年二月二日敕皇¶
地祇宜如南郊合祭二十日合祭天地于南郊大厯十¶
二年八月増修北郊壇齋宫二十五間¶
　　　唐汾隂祠后土¶
張説傳(兼/紀)開元十一年帝自東都將還京正月己巳因¶
幸并州兵部尚書説見帝曰太原王業所基陛下耀威¶
武以伸逺思繇河東入京師有漢武脽上祠願紹墜典¶
為三農祈榖帝納其言二月壬子如汾隂祠后土　㑹¶
<pb:KR3k0032_WYG_094-10a>¶
要(通典/同)開元十二年二月二十二日(張説述聖頌亦云/十一年此恐誤)¶
祠后土汾隂脽上太史奏榮光出河休氣四塞祥風繞¶
壇日&KR0045;其光初有司奏修壇掘地獲銅鼎二又獲古甎¶
有篆書千秋萬歲長樂未央字又赤兎見壇側　地理¶
志河中寶鼎縣本汾隂開元十年獲寶鼎更名有后土¶
祠(舊志十一年祭汾隂樂章十一首韓思復等作曰張/嘉貞為壇塲使張説為禮儀使説為握乾符頌  汾)¶
(脽寶鼎見岱/宗卿雲蔚)　紀開元二十年十一月辛丑如北都庚¶
申如汾隂祠后土大赦賜文武官階勲爵諸州侍老帛¶
<pb:KR3k0032_WYG_094-10b>¶
　&KR0007;宗製后土祠碑曰脽上祠者本魏地鄈丘之舊漢¶
家后土之宫汾水合河梁山對麓歲在癸亥(十一/年)始有¶
事于兹焉二十年冬勒兵逾萬騎旌旗亘千里校獵上¶
黨至于太原赫威戎於朔陲霈展義於南夏肆覲東后¶
懐柔百神己未師頓于齋宫庚申親祀于后祇聖考在¶
天侑而作主徃者漢氏之祠也牲以飬牛五歲繭栗無¶
所貴其誠藉以采席六重藁秸不得尚其質朕因其地¶
而不因其儀咨故實於方澤不遂過於元鼎於戯享于¶
<pb:KR3k0032_WYG_094-11a>¶
克誠介以繁祉黄雲蓋於神鼎絳光燭於靈壇自昔已¶
然乃今復見銘曰至哉坤元萬物資生王者母事德合¶
天明彼汾之曲髙脽傑異景象遺光壇塲舊位意多漢¶
武跡在橫汾風流可接簫皷如聞夀宫創制神鼎勒勲¶
　㑹要二十年欲幸太原中書令蕭嵩上言十一年祀¶
后土祈榖累歲豐登有祈必報請行報禮十一月二十¶
一日祀后土脽上禮畢刋石祠所上自為文(慿休和/惠黎獻)¶
官志汾祠令一人開元二十一年置¶
<pb:KR3k0032_WYG_094-11b>¶
　　　景德神州壇¶
三年三月二十七日己巳翰學判太常寺李宗諤言神¶
州地祇壇壝迫隘不合禮文請於黒帝齋宫北别選壇¶
位遂度地徙壇於方丘之西　皇祐二年八月三日詔¶
以親饗明堂罷立冬祭神州地祇三年九月十七日詔¶
太常寺皇地祇壇舊制狹小宜如唐郊祀録増廣之¶
國朝因唐制皇地祇祭以夏至作方丘宫城北十四里¶
神州祭以孟冬别為壇於北郊　熙寧祀儀祭皇地祇¶
<pb:KR3k0032_WYG_094-12a>¶
壇八角祭神州地祇壇四十八步髙五尺元豐三年七¶
月二十五日詳定禮文言今變方丘為圜壇神州雖築¶
方壇而復無坎皆不應禮請並為方壇壇之外為坎從¶
之¶
　　　祥符祀汾隂(記/)　朝覲壇受朝賀¶
開寶九年詔徙汾隂后土祠於舊廟稍南太平興國四¶
年詔重修后土廟　大中祥符三年六月癸丑河中府¶
進士薛南等請車駕躬祠后土七月辛丑文武百僚繼¶
<pb:KR3k0032_WYG_094-12b>¶
請八月丁未朔詔以來年春有事于汾隂上曰但冀民¶
獲豐穰於朕躬固無所憚戊申以陳堯叟為祠汾隂經¶
度制置使李宗諤副之(一本云王旦/為大禮使)庚戌命晁逈楊億¶
杜鎬陳彭年王曽與禮院詳定祀汾隂儀注乙卯詳定¶
所言請如封禪之禮又言后土壇制度按開元禮及義¶
纂方丘之制八角三成每等髙四尺上闊十六步設八¶
陛為三重壝量地之儀四面開門又為瘞坎於壇之壬¶
地外壝之内依此修築又請造玉冊玉匱金繩金泥(酌/獻)¶
<pb:KR3k0032_WYG_094-13a>¶
(地祇用博/安之曲)辛未内出脽上后土廟圗令陳堯叟量加修¶
飾九月甲午命宰臣王旦撰祀汾隂壇頌(四年十二月/乙未王旦上)¶
(之/)知樞宻院王欽若撰朝覲壇頌十月甲子翰學晁逈¶
上祀汾隂親謁后土廟樂章十首(先是十月己酉令學/士院制撰登歌靖安)¶
(博安/二曲)己巳命陳堯叟撰親謁后土廟頌(堯叟傳詔撰親/謁太寧廟頌)¶
十二月二十六日詔大官進蔬食宰臣百官繼請御常¶
膳己巳帝因作奉天芘民述以示王旦等四年正月十¶
一日乙酉上親習儀於崇德殿(初有司詳定止習壇上/儀上并廟庭及封石匱)¶
<pb:KR3k0032_WYG_094-13b>¶
(儀等/習)丁酉備鑾駕儀仗發京師二月癸丑次河中府甲¶
寅以馮起為考制度使趙湘副之丁巳至寶鼎縣奉祇¶
宫(有黄雲隨/天書輦)戊午齋穆清殿(先是三年十月庚戌賜寶/鼎縣行宫名曰奉祇前殿)¶
(曰穆/清)庚申二皷上乘金輅法駕繼進自縣至脽壇夾道¶
設燎周以黄麾仗辛酉上服衮冕登壇祀后土地祇奉¶
天書於左次以太祖太宗配侑親封玉冊玉匱少頃服¶
通天絳紗乘輦至后土廟設登歌奠獻(司天監言黄氣/繞壇月重輪大)¶
(角光明羣臣/拜舞稱賀)詔改奉祇宫曰太寧壬戌御朝覲壇受朝¶
<pb:KR3k0032_WYG_094-14a>¶
賀肆赦賜酺宴羣臣穆清殿上作汾隂二聖配饗銘(建/寶)¶
(鼎縣為慶成軍&KR0032;河中府給復二年乙丑丁謂/而下以禮成獻歌頌者四十有三人付史館)丙寅作¶
汾隂禮成詩賜百官四月甲辰朔至自汾隂丁未作西¶
祀還京歌(張師德獻汾隂大禮頌于行在是歲舉/進士第一許洞進三盛禮賦召試中書)己未¶
詔脽上后土廟上額為太寧大殿周設欄楯壬戌増葺¶
宫廟六年八月丁丑參政丁謂上新修祀汾隂記五十¶
卷詔褒之(書目五十卷自降御札訖脽上立/御製二聖配饗銘碑目録二卷)七年十一¶
月壬辰陳堯叟上汾隂補記三卷¶
<pb:KR3k0032_WYG_094-14b>¶
史記正義括地志云汾隂故城俗名殷湯城在蒲州汾¶
隂縣北九里漢汾隂縣也后土祠在今縣北十二里¶
國史志汾隂后土故事三卷自漢至唐不知撰人¶
　　　元豐北郊壇(詳見郊祀/)¶
元豐六年五月九日甲申禮部言太常定郊祀之歲夏¶
至親祭北郊及上公攝事儀是年郊天始罷祭地祇七¶
月九日庚申太常定北郊壇制方丘三成每等髙四尺¶
設八陛三壝每壝各二十五步舊壇八角三成今改八¶
<pb:KR3k0032_WYG_094-15a>¶
角為方壇則其陛為四從之(壇髙一丈二/尺設四陛)七年六月甲¶
戌禮部言方丘樂舞並凖親祠從之元豐三年八月二¶
十七日詔夏至祭地太尉用中書門下攝元祐七年十¶
一月十四日癸巳設地祇位于圓丘合祭¶
　　　紹聖北郊¶
三年正月戊午詔夏至躬祭地祇于北郊實未嘗行六¶
月乙酉詔立北郊齋宫於瑞聖園四年五月禮官定親¶
祀北郊儀注元符元年正月甲戌幸瑞聖園觀北郊齋¶
<pb:KR3k0032_WYG_094-15b>¶
宫　元符中太常少卿宇文昌齡議曰天地之勢以髙¶
卑則異位以禮制則異宜以樂則異數至於衣服之章¶
器用之具日至之時皆有辨而不亂夫祀者自有以感¶
於無自實以通於虚必以類應類以氣合氣然後可以¶
得而親可以兾其格今祭地圓丘以氣非所合以類非¶
所應而求髙厚來享不亦難乎¶
　　　政和祭方澤¶
四年五月十二日丙戌親祭地于方澤六月朔御製夏¶
<pb:KR3k0032_WYG_094-16a>¶
祭禮成神應記七年五月十四日宣和二年五月十八¶
日丁巳五年五月二十一日親祭　陳暘北郊祀典三¶
十卷¶
　¶
　¶
　¶
　¶
　¶
<pb:KR3k0032_WYG_094-16b>¶
　¶
　¶
　¶
　¶
　¶
　¶
　¶
　玉海卷九十四¶
