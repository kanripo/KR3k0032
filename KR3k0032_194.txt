#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百九十四
#+PROPERTY: JUAN 卷一百九十四
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百九十四
<pb:KR3k0032_WYG_194-1a>¶
欽定四庫全書¶
　玉海卷一百九十四¶
　　　　　　　　　　　宋　王應麟　撰¶
　兵㨗¶
　　獻功¶
　左傳凡諸侯有四夷之功則獻於王王以警於夷蠻¶
　夷戎狄不式王命王命伐之則有獻㨗王親受而勞¶
　之¶
<pb:KR3k0032_WYG_194-1b>¶
　　　周王師大獻¶
周禮大司樂王師大獻則令奏愷樂(大獻獻㨗於祖愷/樂獻功之樂傳曰)¶
(振旅愷以/入于晉)大司馬若師有功則左執律右秉鉞以先愷¶
樂獻於社　江漢告成于王¶
　　　漢振旅還京師¶
紀建武五年六月建義大將軍朱祐拔黎丘獲秦豐而¶
龎萌蘇茂圍桃城帝時幸䝉因自將征之先理兵任城¶
乃進救桃城大破萌等秋七月丁丑幸沛祠高原廟進¶
<pb:KR3k0032_WYG_194-2a>¶
幸湖陵征董憲又幸蕃遂攻憲于昌慮大破之八月己¶
酉進幸郯留吳漢攻劉紆董憲等車駕轉徇彭城下邳¶
吳漢拔郯獲劉紆漢進圍董憲龎萌于朐冬十月耿弇¶
等與張歩戰于臨淄大破之帝幸臨淄進幸劇張歩斬¶
蘇茂以降齊地平車駕還宫六年正月揚武將軍馬武¶
等㧞舒獲李憲二月大司馬吳漢拔朐獲董憲龎萌山¶
東悉平諸將還京師置酒賞賜　呉漢傳建武四年冬¶
率建威大將軍耿弇漢忠將軍王常等擊富平獲索二¶
<pb:KR3k0032_WYG_194-2b>¶
賊於平原明年春大破賊衆因追餘黨進擊渤海皆平¶
之又征董憲圍朐城明年春拔朐斬憲東方悉定振旅¶
還京師後與公孫述戰斬述漢振旅浮江而下　耿弇¶
傳車駕至臨淄自勞軍羣臣大㑹帝謂弇曰韓信破厯¶
下以開基將軍攻祝阿以發迹其功乃難於信也弇復¶
追歩歩負斧鑕於軍門傳詣行在所勒兵入據其城植¶
十二郡鼓旗令各以郡人詣旗下衆十餘萬皆遣歸弇¶
復至城陽降五校餘黨齊地悉平振旅還京師　又馬¶
<pb:KR3k0032_WYG_194-3a>¶
援平南嶠建武二十年秋振旅還京師又顯宗初(中元/二年)¶
(九/月)西羌冦隴右(十一/月)拜馬武捕虜將軍以中郎將王豐¶
副與監軍使者竇固右輔都尉陳訢將烏桓黎陽營三¶
輔募士凉州羌胡兵及弛刑合四萬人擊之戰金城浩¶
亹斬首六百級復追擊到東西邯大破之武振旅還京¶
師增邑七百户(紀永平元年七月馬武/與燒當羌戰大破之)又延熹五年十¶
月武陵蠻反冦江陵辛丑以太常馮緄為車騎將軍將¶
兵十餘萬討武陵蠻十一月緄軍至長沙賊聞之悉詣¶
<pb:KR3k0032_WYG_194-3b>¶
營乞降進擊武陵蠻夷斬首四千餘級受降十餘萬人¶
荆州平定振旅還京師　又滕撫傳東南悉平振旅而¶
還¶
在漢八葉(宣/帝)後將軍(趙充/國)平羌振旅而還　出曰治兵¶
入曰振旅禹之格苖周之采芑教陳於周愷入于晉告¶
成于王來歸自鎬¶
　　　晉勞師¶
紀太元八年冬十月乙亥諸將及苻堅戰於淝水大破¶
<pb:KR3k0032_WYG_194-4a>¶
之俘斬數萬計獲堅輿輦及雲毋車十一月庚申詔衛¶
將軍謝安勞旋師于金城十二月庚午以冦難初平大¶
赦¶
　　　唐獻俘太廟¶
㑹要(兼實録/等書)武德元年十一月二十三日秦王平薛仁¶
杲凱旋獻俘太廟二年五月二十四日破宋金剛獻㨗¶
太廟三年五月辛夘平并州獻㨗太廟四年七月九日¶
甲子平東都秦王被金甲陳鐵騎俘世充建德及隋神¶
<pb:KR3k0032_WYG_194-4b>¶
器寶輅獻㨗於太廟貞觀四年三月二十九日李靖俘¶
頡利獻㨗太廟二十年三月至自遼東獻俘授馘備法¶
駕具凱旋之禮二十三年正月執&KR0027;兹王辛亥獻社廟¶
(一作/稷)壬子獻于紫㣲殿永徽元年九月七日庚子高偘¶
執車鼻可汗癸卯獻太廟社昭陵甲寅獻于武德殿顯¶
慶三年十二月蘇定方俘賀魯十五日甲午獻於昭陵¶
十七日丙申告于太廟(一作/社)皇帝臨軒大㑹百僚夷狄¶
君長定方戎服操賀魯獻於樂懸之北總章元年十二¶
<pb:KR3k0032_WYG_194-5a>¶
月高麗平獻俘于含光殿乾封元年十月二十一日(冊/府)¶
(元&KR0027;亦云/總章元年)李勣平高麗還上令領高藏等便道獻于昭¶
陵備軍容奏凱歌獻於太廟十二月親祠南郊以高麗¶
平昭告上帝永隆二年十月裴行儉俘突厥伏念等獻¶
之開元二十二年六月幽州節度副大使張守珪大破¶
契丹林胡遣使獻㨗敕曰邊境為患莫甚於林胡輒變¶
梟聲敢為獸搏守珪等乘間電發表裏齊攻積年逋誅¶
一朝翦㓕宜擇日告廟二十八年八月二十日破奚契¶
<pb:KR3k0032_WYG_194-5b>¶
丹擇日告廟自後有軍㨗必先告廟(傳云詔有/司告九廟)¶
李光弼傳上元元年進圍懐州令郝廷玉由地道入禽¶
安太清揚希仲送京師獻俘太廟　狄仁傑傳久視元¶
年李楷固駱務整討契丹克之獻俘含樞殿凱旋后舉¶
酒屬仁傑賞其知人¶
　　　唐順天樓受俘　觀德殿獻俘¶
並見前兵㨗類¶
　　　唐涇陽受囘紇獻功(詳見御詩及/賜與外夷類)¶
<pb:KR3k0032_WYG_194-6a>¶
舊紀貞觀二十年八月己巳幸靈州庚午次涇陽鐵勒¶
回紇十一部各遣使朝貢九月甲辰諸部落俟斤頡利¶
發等相繼而至靈州者數千人於是北荒悉平為五言¶
詩勒石序其事　紀貞觀三十年八月己巳如靈州庚¶
辰次涇州九月甲辰鐵勒諸部請上號為可汗十月丙¶
戌至自靈州　回紇傳突厥已亡惟回紇與薛延陀為¶
最雄强胡禄俟利發吐迷度與諸部攻薛延陀殘之并¶
有其地遣使獻欵太宗為幸靈州次涇陽(京兆涇/陽縣)受其¶
<pb:KR3k0032_WYG_194-6b>¶
功於是鐵勒十一部皆來言延陀不事大國以自取亡¶
其下麏駭鳥散不知所之今各有分地願歸命天子請¶
置唐官有詔張飲高㑹引見渠長等以唐官官之凡數¶
千人¶
　　　唐紫㣲殿受俘¶
見前平&KR0027;兹¶
　　　唐乾陽殿受俘¶
㑹要顯慶五年正月(癸/卯)蘇定方討都曼獻俘于東都上¶
<pb:KR3k0032_WYG_194-7a>¶
御乾陽殿定方操都曼以獻有司請論如法定方請曰¶
臣間諭陛下意許以不死願丐其命帝曰朕為卿全信¶
乃宥之¶
　　　唐含元殿數俘¶
見前平高麗¶
　　　唐含光殿獻俘¶
見上¶
　　　唐應天門受俘¶
<pb:KR3k0032_WYG_194-7b>¶
舊紀開元二十年五月戊辰信安王獻奚契丹之俘上¶
御應天門受之¶
　　　唐獻俘太清宫¶
冊府元龜天寶五載正月己巳獻隴右節度使皇甫惟¶
明所獲吐蕃突厥俘于太清宫庚午獻于太廟至德二¶
載九月元帥廣平王收西京甲辰㨗書至行在百僚稱¶
賀即日告㨗於太上皇遣宰相裴冕入京告郊廟社稷¶
上元元年十月廣平王奏收懐州城禽七千餘衆是月¶
<pb:KR3k0032_WYG_194-8a>¶
獻俘于太廟二年二月河南破劉展告太廟代宗寶應¶
二年四月命有司享太廟告獻史朝義首大厯二年正¶
月華州賊周智光平命有司具儀奏告太清宫及太廟¶
七陵貞元元年八月河中平傳李懐光首至告太廟長¶
慶元年四月河北諸道平中書門下奏太宗平突厥高¶
宗平高麗皆告陵廟盖以高祖嘗蓄憤於北虜太宗亦¶
銳氣於東夷武功未終所宜啓告鎮冀幽薊盡復區宇¶
祖宗宿憤霧擴烟銷詩曰維天之命太平告文王也望¶
<pb:KR3k0032_WYG_194-8b>¶
下禮官撰儀擇日薦告太廟以彰纘服之業五月己酉¶
告于太廟二年八月汴州平賊李㝏告社廟太清宫中¶
和四年六月徐州獻黄巢首獻于行廟龍紀元年二月¶
汴州獻秦宗權帝御延喜門受俘告廟社乾寧元年十¶
一月慶州傳王行瑜首帝御延喜樓獻於太廟¶
　　　唐開逺門獻俘¶
見前禽石國王¶
　　　唐勤政樓獻俘¶
<pb:KR3k0032_WYG_194-9a>¶
紀天寶十三載五月壬戌觀酺於勤政樓北庭都䕶程¶
千里俘阿布思以獻(詔斬/以徇)　傳突厥九姓首領阿布思¶
開元初内附賜氏李名獻忠叛還磧外數盗邊(十一載/二月庚)¶
(午冦邊十一載/六月部落降)詔程千里將兵討捕千里諭葛邏禄隂令¶
掎角獻忠以窮歸葛邏禄縛之并妻子帳下數千人送¶
千里所(十二載九月/甲寅執之)乃獻俘勤政樓¶
　　　唐回鶻獻俘¶
通鑑貞元七年吐蕃冦靈州為回鶻所敗九月回鶻遣¶
<pb:KR3k0032_WYG_194-9b>¶
使獻俘十二月甲午又獻所獲吐蕃酋長尚結心　傳¶
是嵗回鶻擊吐蕃葛禄於北廷勝之且獻俘明年使藥¶
羅葛來朝　㑹要貞元七年九月回鶻敗吐蕃於北庭¶
使獻㨗¶
　　　唐南詔獻㨗¶
紀貞元十年正月壬辰南詔蠻敗吐蕃于神川來獻㨗¶
(通鑑正月戊戌/遣使來獻㨗)　南詔傳烏蠻别種也自舍尨以來有¶
譜次可考高宗時遣使者入朝開元末皮邏閤賜名歸¶
<pb:KR3k0032_WYG_194-10a>¶
義五詔㣲歸義獨强求合六詔為一制可已并羣蠻遂¶
破吐蕃入朝天子加禮馳遣中人冊為雲南王賜錦袍¶
金鈿帶七事大厯十四年異牟尋立吐蕃封為日東王¶
然吐蕃責賦重奪其險立營候異牟尋稍謀内附㑹節¶
度使韋臯撫諸蠻有威惠時貞元四年也遣諜遺書吐¶
蕃疑之責大臣子為質後五年(九年/五月)乃決䇿遣使者趣¶
成都遺臯帛書願歸欵獻金示順革丹赤心也德宗嘉¶
之賜詔書命臯遣諜徃覘(十月/甲子)臯令其屬崔佐時宣天¶
<pb:KR3k0032_WYG_194-10b>¶
子意(十年正月/至雲南)異牟尋再拜受命與佐時盟㸃蒼山乃¶
發兵攻吐蕃使者殺之刻金契以獻遣曹長隨佐時入¶
朝自將數萬人大破吐蕃於神川遂斷鐵橋溺死以萬¶
計俘其五王乃遣弟湊羅棟清平官尹仇寛等二十七¶
人入獻地圖方物請復號南詔明年(十/年)夏六月(癸/丑)冊為¶
南詔王賜黃金印(舊紀七月/庚辰賜印)以袁滋持節使滋至大㑹¶
享使者出銀平脱馬頭盤二曰此天寶時先君㝛衛皇¶
帝所賜也有笛工歌女皆垂白曰此先君歸國時皇帝¶
<pb:KR3k0032_WYG_194-11a>¶
賜胡部&KR0027;兹音聲二列今唯二人在滋曰當抱忠竭誠¶
永為西南藩屏復遣清平官尹輔酋等七人謝天子獻¶
鐸鞘浪劒鬰刅生金瑟瑟牛黃虎珀㲲紡絲象犀越睒¶
綂倫馬(舊紀十年九/月辛卯獻)¶
　　　唐興安門受俘¶
㑹要(兼夲紀/通鑑)元和元年十月高崇文平蜀戊子禽劉闢¶
以獻上御興安門觀之詰反狀命獻太清宫廟社二年¶
十月平浙西禽李錡至闕下十一月甲申朔上御興安¶
<pb:KR3k0032_WYG_194-11b>¶
門親詰反狀十二年十一月丙戌朔李愬平淮西禽吳元濟¶
以獻上御興安門大陳甲士旌旗於樓南羣臣諸蕃使¶
皆列位元濟見于樓下命獻太廟太社(文武百官分序/街之左右六軍)¶
(備/衛)十四年二月戊午劉悟斬李師道壬戌田&KR0042;正㨗奏¶
至己巳師道首函至上御興安門受田&KR0042;正所獻俘(先/獻)¶
(太廟/郊社)羣臣稱賀於樓下大和三年五月宣慰使栢耆奏¶
斬李同㨗丁亥御興安門受滄州所獻俘百僚稱賀於¶
樓前㑹昌四年八月辛巳朔平澤潞梟劉稹丙申宰相¶
<pb:KR3k0032_WYG_194-12a>¶
入賀十二日御興安門受獻(戊戌稹首至京師獻于/廟社百官樓前稱賀)¶
　　　乾德崇元殿受俘¶
見兵㨗類¶
　　　開寶明德門受俘¶
見兵㨗類¶
　　　咸平崇德殿賀奏㨗¶
二年九月癸卯宴射後苑有頃鎮定高陽關部署傅潛¶
遣騎奏先鋒田紹斌石普敗虜衆於亷良路從臣再拜¶
<pb:KR3k0032_WYG_194-12b>¶
稱賀是日上中的十一甲辰羣臣詣崇德殿賀奏㨗¶
　　　景德潘羅支獻㨗¶
元年二月丁巳環慶鄜延言李繼遷以去嵗十一月刼¶
西蕃至西凉府潘羅支詐降集蕃部合擊之繼遷大敗¶
中流矢至靈州界死戊午潘羅支遣鄭延美貢名馬獻¶
㨗詔奬之　先是咸平六年二月庚辰以西凉府六谷¶
首領潘羅支為朔方軍節度使靈州西面都廵檢使時¶
羅支遣蕃官來貢又集騎兵一萬乞㑹王師復靈州故¶
<pb:KR3k0032_WYG_194-13a>¶
有是命¶
　　　慶厯契丹獻戎㨗¶
五年十月五日宴契丹獻戎㨗使於紫宸殿　西征所¶
獲馬三百匹羊二萬口九龍車一乘乙卯遣使獻之¶
　　　元祐崇政殿獻俘¶
見兵㨗類¶
　　紀功(碑銘附/)¶
　克敵必示子孫以無忘武功穆天子傳天子五日觀¶
<pb:KR3k0032_WYG_194-13b>¶
　於舂山之上乃為名疏於懸圃之上以詔後世¶
　(注勒石/銘功德)天子升于弇山乃紀其跡于弇山之石(曰西/王母)¶
　(之山迹文心雕龍周/穆紀  于弇山之石)秦嶧山刻石(大事記云刻石始/於此  後漢郡國)¶
　(志魯國注有騶山/秦始皇刻石焉)瑯邪臺刻石(曰古之帝者地不過/千里猶刻金石以自)¶
　(紀愚按此秦以/前已有刻石)之罘刻石㑹稽刻石　魯林鍾銘功¶
　晉景鐘銘勲¶
　　　漢封狼居胥山¶
霍去病傳元狩三年秋匈奴入右北平定襄殺畧漢千¶
<pb:KR3k0032_WYG_194-14a>¶
餘人四年春上令大將軍青票騎將軍去病各五萬騎¶
歩兵轉者踵軍數十萬而敢力戰深入之士皆屬去病¶
始為出定襄當單于捕虜言單于東廼更令去病出代¶
郡令青及四將軍出定襄青至幕北見單于兵陳而待¶
於是青令武剛車自環為營衛而縱五千騎徃當匃奴¶
匃奴亦縱萬騎㑹日且入大風起漢兵縱左右翼圍單¶
于自度戰不能與漢兵遂獨與壯騎數百潰漢圍西北¶
遁走漢兵夜追之匃奴兵散走㑹明行二百餘里不得¶
<pb:KR3k0032_WYG_194-14b>¶
單于頗捕斬首虜萬餘級遂至窴顔山趙信城而還青¶
之入塞凡斬首虜萬九千級去病騎兵車重與大將軍¶
等而亾禆將悉以李敢等為大校當禆將出代右北平¶
二千餘里直左方兵所斬捕功多于青既皆還上曰票¶
騎將軍去病率師躬將所獲葷&KR0098;之士(葷音熏葷/&KR0098;熏鬻也)約輕¶
齎絶大幕渉獲單于章渠(單于/臣也)以誅北車耆(王號/也)轉擊¶
左大將雙獲旗鼓厯度難侯(山/名)濟弓盧(水/名)獲屯頭王韓¶
王等三人(匃奴/王號)將軍相國當户都尉八十三人封狼居¶
<pb:KR3k0032_WYG_194-15a>¶
胥山禪於姑衍登臨翰海(張晏曰登海邊山以望海也/有大功故増山而廣之也如)¶
(淳曰翰海北海名也師古曰積/土增山曰封為墠祭地曰禪)執訊獲醜七萬四百四¶
十三級師率減什二取食於敵卓行殊逺而糧不絶以¶
五千八百戸益封票騎將軍武紀元狩四年夏(武帝即/位之二)¶
(十四/年)去病與左賢王戰斬獲首虜七萬餘級封狼居胥¶
山廼還注師古曰登山祭天築土為封刻石紀事以彰¶
漢功　匃奴傳票騎出代二千餘里與左王接戰漢兵¶
得胡首虜七萬餘人左王將遁走票騎封於狼居胥山¶
<pb:KR3k0032_WYG_194-15b>¶
禪姑衍臨翰海而還是後匃奴逺遁幕南無王庭漢度¶
河自朔方以西至令居通渠置田官兩將所殺虜八九¶
萬單于用趙信計遣使好辭請和親　叙傳票騎冠軍¶
猋勇紛紜長驅六舉電擊雷震飲馬瀚海封狼居山西¶
規大河列郡祁連　揚雄書孝武深惟社稷之計規恢¶
萬載之䇿興師數十萬使衛霍操兵前後十餘年於是¶
浮西河絶大幕破窴顔襲王庭窮極其地追奔逐北封¶
狼居胥山禪於姑衍以臨翰海虜名王貴人以百數匃¶
<pb:KR3k0032_WYG_194-16a>¶
奴震怖益求和親快心於狼望之北忍百萬之師以摧¶
饑虎之喙運府庫之財填盧山之壑　揚雄賦聖武勃¶
怒爰整其旅乃命票衛汾沄沸渭雲合電發猋騰波流¶
機駭蠭軼疾如奔星擊如震霆碎轒輼破穹廬腦沙幕¶
髓余吾遂獵王庭敺橐它燒&KR2696;蠡分棃單于磔裂屬國¶
金鏃滛夷者數十萬人皆稽顙植頷扶服蛾伏杜篤賦¶
遂命票騎勤任衛青勇惟鷹揚軍如流星燒&KR0290;帳燔康¶
居灰珍奇椎鳴鏑釘鹿蠡獲昆彌馭宛馬鞭駃騠拓地¶
<pb:KR3k0032_WYG_194-16b>¶
萬里威震八荒捶氐僰攠卭莋轔濊貊南羈鉤町水劔¶
强越連緩耳瑣雕題云云夏竦補封狼居胥山銘征朔¶
幕兮振元戎鏖黠虜兮翦元兇車騎旋兮氛䘲空刻隆¶
石兮山之峯永萬年兮漢之崇¶
　　　漢登單于臺¶
武紀元封元年冬十月詔曰南越東甌咸伏其辜西蠻¶
北夷頗未輯睦朕將廵邊垂擇兵振旅躬秉武節置十¶
二部將軍親帥師焉行自雲陽北厯上郡西河五原出¶
<pb:KR3k0032_WYG_194-17a>¶
長城北登單于臺至朔方臨北河勒兵十八萬騎旌旗¶
徑千餘里威震匈奴遣使者告單于曰南越王頭已懸¶
於漢北闕矣單于能戰天子自將待邊不能亟來臣服¶
何但亡匿幕北寒苦之地為匈奴讋焉　匃奴傳天子¶
廵邊親至朔方勒兵十八萬騎以見武節而使郭吉風¶
告單于　輿地廣記雲中有單于臺　通典雲中郡雲¶
中縣單于臺在縣西北百餘里　水經注大碣石山在¶
右北平驪城縣西南漢武帝登之以望巨海而勒其¶
<pb:KR3k0032_WYG_194-17b>¶
石¶
　　　漢出師頌¶
見頌類¶
　　　漢勒功燕然山　告類薦功¶
和紀永元元年夏六月車騎將軍竇憲出雞鹿塞度遼¶
將軍鄧鴻出棝陽塞南單于出滿夷谷與北匃奴戰于¶
稽落山大破之追至和渠(傳云/私渠)北鞮海憲遂登燕然山¶
刻石勒功而還北單于遣弟右温禺鞮王奉奏貢獻閏¶
<pb:KR3k0032_WYG_194-18a>¶
七月丙子詔曰匃奴背叛為害久逺賴祖宗之靈師克¶
有㨗醜虜破碎遂掃厥庭役不再籍萬里清蕩有司其¶
案舊典告類薦功以彰休烈(類祭/天也)九月庚申以憲為大¶
將軍二年九月北匃奴遣使稱臣　竇憲傳南單于請¶
兵北伐乃拜憲車騎將軍金印紫綬以執金吾耿秉為¶
副發北軍五校黎陽雍營縁邊十二郡騎士及羌胡兵¶
出塞明年憲與秉各將四千騎及南匃奴左谷蠡王師¶
子萬騎出朔方雞鹿塞南單于屯屠河(名/也)將萬餘騎出¶
<pb:KR3k0032_WYG_194-18b>¶
滿夷谷度遼將軍鄧鴻及縁邊義從羌胡八千騎與左¶
賢王安國萬騎出棝陽塞皆㑹涿邪山(文選注引班固/涿邪山祝文曰)¶
(杖莭擁旄/鉦人伐鼓)憲分遣副校尉閻盤司馬耿䕫耿譚將左谷¶
蠡王師子右呼衍王須訾等精騎萬餘與北單于戰於¶
稽落山大破之單于遁走進擊諸部遂臨私渠北鞮海¶
(匃奴中/海名)斬名王已下萬三千級獲生口馬牛羊橐駞百¶
餘萬頭於是温犢須日逐温吾夫渠王栁鞮等八十一¶
部率衆降者前後二十餘萬人憲秉遂登燕然山去塞¶
<pb:KR3k0032_WYG_194-19a>¶
三千餘里刻石紀功紀漢威德令班固作銘曰惟永元¶
元年秋七月理兵於朔方鷹揚之校螭虎之士爰該六¶
師暨南單于東烏桓西戎氐羌侯王君長之羣驍騎三¶
萬元戎輕武長轂四分雲輜蔽路萬有三千餘乘勒以¶
八陣(兵法有/八陣圖)莅以威神&KR0007;甲耀日朱旗絳天遂凌高闕¶
下雞鹿經磧鹵絶大漠斬温禺以釁鼓血尸逐以染鍔¶
然後四校橫徂星流彗埽蕭條萬里野無遺冦於是域¶
滅區單反斾而旋考傳驗圖窮覽其山川遂踰涿邪跨¶
<pb:KR3k0032_WYG_194-19b>¶
安侯乘燕然躡冒頓之區落焚老上之龍庭將上以攄髙¶
文之宿憤光祖宗之&KR0007;靈下以安固後嗣恢拓境宇振¶
大漢之天聲乃遂封山刋石昭銘上德鑠王師兮征荒¶
裔勦凶虐兮截海外夐其邈兮亘地界封神丘兮建隆¶
嵑熙帝載兮振萬世憲乃班師而還南單于於漠北遺¶
憲古鼎論曰率羌胡邉雜之師一舉而空朔庭追奔稽¶
落之表飲馬北鞮之曲銘石負鼎薦告清廟賛曰聽笳¶
龍庭鏤石燕然　匃奴傳論破龍祠焚&KR0290;幕銘功封石¶
<pb:KR3k0032_WYG_194-20a>¶
倡呼而還　班固北征頌曰揔三選簡虎校勒部隊明¶
誓號援謀夫於末言察武毅於俎豆羌戎相率東胡爭¶
騖不召而集未令而諭於是雷霆九原電曜高闕金光¶
鏡野武旗罥蜺衡雞鹿超黃磧斷温禺分尸逐電激私¶
渠星流霧落名王交贄稽顙請服封燕然以隆高擅廣¶
鞬以&KR0042;曠　崔駰北征頌曰順天機兮把刑德戈所指¶
兮罔不尅¶
前匃奴傳貳師引兵還至速邪烏燕然山(師古曰速邪/烏地名也燕)¶
<pb:KR3k0032_WYG_194-20b>¶
(然山在/其中)¶
　　　漢班超紀功碑¶
唐姜確傳出伊州距栁谷百里其處有漢班超紀功碑¶
(詳見兵/㨗類)¶
　　　漢江陵刻石紀功¶
馮緄傳延熹五年緄擊武陵蠻夷荆州平定振旅還京¶
師於江陵刻石紀功(詳見/前類)¶
　　　漢諸葛亮紀功碑銘¶
<pb:KR3k0032_WYG_194-21a>¶
隋志史萬嵗為行軍總管擊南寧夷至南中見諸葛亮¶
紀功碑銘其背曰萬嵗之後勝我者過此(開皇十七年/二月癸未萬)¶
(嵗平南寧羌勒/石頌美隋德)　唐南詔傳廣德初鳯迦異築柘東城¶
諸葛亮石刻故在文曰碑即仆蠻為漢奴夷畏誓常以¶
石榰梧¶
　　　魏丸都山刻石紀功¶
毋丘儉傳青龍中明帝圖討遼東以儉有計䇿徙幽州¶
刺史明年討公孫淵定遼東正始中儉以高句驪數侵¶
<pb:KR3k0032_WYG_194-21b>¶
叛督諸軍歩騎萬人出&KR0007;菟從諸道討之句驪王宫破¶
走儉遂束馬垂車登九都屠句驪所都斬首虜千數宫¶
逃竄六年復征之宫奔買溝儉遣&KR0007;菟太守王頎追之¶
過沃沮千有餘里至肅慎氏南界刻石紀功刋丸都之¶
山銘不耐之城所誅納八千餘口論功受賞侯者百餘¶
人　高句麗傳正始三年宫冦西安平五年為儉所破¶
(通鑑正/始七年)¶
　　　晉峴山紀績碑¶
<pb:KR3k0032_WYG_194-22a>¶
杜預傳刻石為二碑紀其勲績一沉萬山之下一立峴¶
山之上¶
　　　隋林邑刻石紀功¶
劉方傳大業元年正月軍至海口林邑王梵志遣兵守¶
險方擊走之逕馬援銅柱南行八日至其國都梵志奔¶
海獲其金人刻石紀功而還¶
　　　唐貞觀紀功業碑銘¶
舊紀貞觀三年十二月癸丑詔建義已來交兵之處各¶
<pb:KR3k0032_WYG_194-22b>¶
立一寺命虞世南李百藥褚亮顔師古岑文本許敬宗¶
朱子奢等為之碑銘以紀功業　㑹要貞觀二年十二¶
月一日詔破劉武周於汾州立洪濟寺(李百藥/為銘)破宋老¶
生於吕州立普濟寺(許敬宗/為銘)破薛舉於&KR0206;州立昭仁寺¶
(朱子奢/為銘)破宋金剛於晉州立慈雲寺(禇遂良/為銘)破王世充¶
於邙山立昭覺寺(虞世南/為銘)破竇建德於汜水立等慈寺¶
(顔師古/為銘)破劉黒闥於洺州立昭福寺(岑文本/為銘)並貞觀四¶
年正月建造畢(禇遂良當/作禇亮)¶
<pb:KR3k0032_WYG_194-23a>¶
　　　唐可汗山銘¶
文苑英華貞觀十三年己亥二月八日辛巳大使右武¶
衛大將軍慕容寶節副使朝散大夫任雅相等奉詔冊¶
真珠毗伽可汗嫡嗣為肆葉䕶可汗命謝偃為可汗山¶
銘以紀其事　萬鋒齊舉　鞭電鼓雷㧞山蹴岳　龍¶
庭栁塞之外烟滅雲銷瀚海天山之前波澄霧卷　震¶
皇威於萬葉　星劍騰兮虹旗揚　繁欽征天山賦轒¶
輼雲趨威弧雨發¶
<pb:KR3k0032_WYG_194-23b>¶
　　　唐克高昌紀功　姜確刋石頌¶
見兵㨗類　高昌傳侯君集勒石紀功凱而旋俘智盛¶
君臣獻觀徳殿行飲至禮酺三日¶
　　　唐駐蹕山紀功　破陣圖　漢武臺紀功¶
太宗紀貞觀十八年七月甲午營州都督張儉率幽營¶
兵及契丹奚以伐高麗十一月甲午張亮為平壤道行¶
軍大總管李世勣馬周為遼東道行軍大總管率十六¶
總管兵以伐高麗十九年二月庚戌如洛陽宫以伐高¶
<pb:KR3k0032_WYG_194-24a>¶
麗四月癸夘誓師于幽州(城/南)大饗軍癸亥李世勣克盖¶
牟城五月己巳平壤道行軍總管程名振克沙卑城庚¶
午次遼澤丁丑軍于馬首山甲申克遼東城六月丁酉¶
克白巖城己未大敗高麗於安市城東南山九月癸未¶
班師十月丙午次營州丙辰皇太子迎謁于臨渝關戊¶
午次漢武臺刻石紀功十一月癸酉大饗軍于幽州(實/録)¶
(云十九年十月班師次漢武臺餘基三成傍有祠室塋/域帝顧問侍臣對曰此是燕齊之士為漢武求仙之處)¶
(其地俯臨大海長瀾接天岸多峻石奇怪之狀帝製文/刻於石  九域志滄州有漢武臺  後魏志章武漢屬)¶
<pb:KR3k0032_WYG_194-24b>¶
(渤海有漢/武帝臺)　舊紀貞觀十九年五月丁丑車駕度遼(帝/度)¶
(遼凡十/徙營)甲申上親率鐵騎與李勣圍遼東城拔之六月¶
丁巳名所幸山為駐蹕山刻石紀功十月戊午次漢武¶
臺刻石以紀功德(二十年三月至自遼東獻俘授馘/備法駕凱旋蠻夷君長夾道陳)¶
高麗傳本扶餘别種也隋末其王建武嗣武德初(四年/七月)¶
(乙/丑)再遣使入朝高祖下書脩好太宗已禽突厥頡利建¶
武遣使者賀並上封域圖有葢蘇文者殘凶不道殺建¶
武更立建武弟之子藏為王(貞觀十六年十一月丁/巳營州都督張儉奏)帝¶
<pb:KR3k0032_WYG_194-25a>¶
聞建武為下所殺惻然帝不欲因喪伐罪乃拜藏為高¶
麗王(十七年六/月戊辰)㑹新羅遣使者上書(九月/庚辰)言高麗百濟¶
連兵將見討謹歸命天子於是遣司農丞相里&KR0007;奬以¶
璽書責高麗使止勿攻高麗違詔不從(十八年二月乙/巳朔&KR0007;奬還)¶
帝欲自將討之召耆老勞曰遼東故中國地而莫离支¶
賊殺其王朕將自行經略之於是北輸粟營州東儲粟¶
古大人城帝幸洛陽(十月甲寅幸十/一月壬申至)乃以張亮為平壤¶
道行軍大總管以李勣為遼東道行軍大總管(甲/午)又發¶
<pb:KR3k0032_WYG_194-25b>¶
契丹奚新羅百濟諸君長悉㑹(庚子先造梯/衝於安蘿山)十九年二¶
月帝自洛陽次定州謂左右曰今天下大定唯遼東未¶
賔後嗣因士馬盛强謀臣導以征討喪亂方始朕故自¶
取之不遺後世憂也(三月丁丑幸定州壬辰發定/州佩弓矢手結雨衣於御鞍)四月¶
(戊戌/朔)李勣濟遼水高麗皆嬰守帝大饗士帳幽州之南¶
(癸/卯)詔長孫無忌誓師乃引而東(丁未發/幽州)勣攻葢牟城(壬/子)¶
拔之(癸/亥)得户二萬糧十萬石以其地為葢州程名振攻¶
沙卑城夜入其西城潰(五月/己巳)虜其口八千游兵鴨緑上¶
<pb:KR3k0032_WYG_194-26a>¶
勣遂圍遼東城帝次遼澤(庚/午)高麗發新城國内城騎四¶
萬救遼東道宗率張君乂逆戰君乂却道宗以騎馳之¶
虜兵辟易奪其梁收散卒乘高以望見高麗陣囂急擊¶
之斬首千餘級誅君乂以徇(乙/亥)帝度遼水營馬首山(丁/丑)¶
(藺甲光炫日/  石如雨)城潰(甲/申)獲勝兵四萬户糧五十萬石以其¶
地為遼州進攻白崖(乙/未)虜酋孫伐音以城降(六月/丁酉)獲男¶
女凡萬兵二千以其地為巖州次安市(丙/辰)於是高麗北¶
部傉薩高延壽南部傉薩高惠真引兵及靺鞨衆十五¶
<pb:KR3k0032_WYG_194-26b>¶
萬來援(丁/巳)帝曰彼若勒兵連安市而壁據高山取城中¶
粟食之縱靺鞨略吾牛馬攻之不可下此上䇿也拔城¶
夜去此中䇿也與吾爭鋒則擒矣有大對盧(官/名)為延壽¶
計曰吾聞中國亂豪雄並奮秦王神武敵無堅戰無前¶
遂定天下南靣而帝北狄西戎罔不臣今掃地而來謀¶
臣重將皆在其鋒不可當今莫若頓兵曠日隂遣兵絶¶
其糧道不旬日糧盡欲戰不得歸則無路乃可取也延¶
壽不從引軍距安市四十里而屯帝曰虜墮吾䇿中矣¶
<pb:KR3k0032_WYG_194-27a>¶
命左衛大將軍阿史那社&KR0539;以突厥千騎當之虜以靺¶
鞨鋭兵居前社尒兵接而北延壽曰唐易與耳進一舍¶
倚麓而陣帝詔延壽曰我以爾有强臣賊殺其主來問¶
罪交戰非我意延壽謂然按甲俟帝夜召諸將使李勣¶
率歩騎萬五千陣西嶺當賊長孫無忌牛進達精兵萬¶
人出虜背狹谷帝以騎四千偃旗趨虜北山上令諸軍¶
曰聞鼓聲而縱張幄朝堂曰明日日中納降虜於此是¶
夜流星墜延壽營旦日(戊/午)虜視勣軍少即戰帝望無忌¶
<pb:KR3k0032_WYG_194-27b>¶
軍塵土命鼓角作兵幟四合虜惶惑將分兵禦之衆已¶
囂勣以歩槊擊敗之無忌乗其後帝自山馳下虜大亂¶
斬首二萬級延壽收餘衆負山自固無忌勣合圍之撤¶
川梁斷歸路帝按轡觀虜營壘曰高麗傾國來一麾而¶
破天賛我也下馬再拜謝况于天延壽等度勢窮舉衆¶
降(己/未)入轅門膝而前拜手請命帝曰後敢與天子戰乎¶
惶汗不敢對帝料酋長三千五百悉官之許内徙餘衆¶
三萬縦還之誅靺鞨三千餘人獲馬牛十萬明光鎧萬¶
<pb:KR3k0032_WYG_194-28a>¶
領高麗震駭后黃銀二城自拔去數百里無舍煙乃驛¶
詔太子并賜諸臣書曰朕自將若此云何因號所幸山¶
為駐蹕山圖破陣状(令將作造/破陣圖)勒石紀功又攻安市城¶
不克有詔班師拔遼葢二州之人以歸　㑹要上征遼¶
東進次安市城名其山為駐蹕山遂還命中書侍郎許¶
敬宗為文刻石紀功敬宗曰(一云/敬播)山名駐蹕葢天意也¶
乘輿不復東矣(敬宗傳駐蹕山破/賊命草詔馬前)　列傳楊&KR0042;禮駐蹕¶
之役領歩騎二十四軍跳出賊背所向摧靡帝自山下¶
<pb:KR3k0032_WYG_194-28b>¶
望其衆　劉&KR0042;基戰駐蹕山有功　李勣從戰駐蹕山¶
功多¶
　　　唐靈州勒石¶
通鑑貞觀二十年八月己巳如靈州庚午回紇等十一¶
姓各遣使入貢壬申上幸漢故甘泉宫詔以戎狄與天¶
地俱生朕禽頡利滅延陀鐵勒百餘萬戸内屬混元以¶
降殊未前聞宜備禮告廟九月上至靈州敕勒諸部俟¶
斤遣使至者數千人咸云請上號可汗甲辰上為詩曰¶
<pb:KR3k0032_WYG_194-29a>¶
雪恥酬百王除凶報千古公卿請勒石靈州從之(又見/實録)¶
　㑹要天寶九載三月二十五日靈州都督張齊丘請¶
於新築安北大都䕶府建紀聖德碑頌許之¶
　　　唐&KR0027;兹刻石紀功¶
阿史那社尒傳禽&KR0027;兹王刻石紀功而還(見兵/㨗類)¶
　　　唐平蠻頌碑¶
九域志桂州有唐李靖嶺南道安撫大使平蠻頌碑¶
　　　唐汜水刻石立頌¶
<pb:KR3k0032_WYG_194-29b>¶
實録高宗顯慶二年十月幸鄭州壬子次氾水(河南府/汜水鄭)¶
(制邑虎牢/漢成臯)以先帝於汜水擒竇建德因平王世充於是¶
刻石立頌以紀功烈帝自為頌文　&KR0007;宗開元二十三¶
年二月巳亥以奚契丹既平宰臣耀卿九齡等奏賀曰¶
初奉聖謀高深未測及聞凱㨗晷候不差卧鼓滅烽誠¶
自此始請宣付史館仍許將吏等刋石立頌以紀功德¶
天寶十載十二月庚申敕安國寺以所撰先皇聖德頌¶
刻石　李絳傳安國佛祠立石紀聖德欲使絳為之頌¶
<pb:KR3k0032_WYG_194-30a>¶
絳上言秦刻嶧山不足為法帝悟¶
　　　唐西域紀聖德碑(又見都/督類)¶
㑹要龍朔元年六月十七日(癸/未)吐火羅道置州縣使王¶
名逺進西域圖記并請于闐以西波斯以東十六國分¶
置都督府及州八十縣一百一十軍府一百二十六仍¶
于吐火羅國立碑以紀聖徳從之置月氏都督府(先是/顯慶)¶
(二年十一月蘇定方破賀魯西/域悉平置濛池崑陵二都䕶府)　金石録有顯慶四年¶
八月高宗撰紀功碑飛白題額¶
<pb:KR3k0032_WYG_194-30b>¶
　　　唐封禪碑勒名¶
突厥傳高宗封禪都督葛邏禄叱利等三十餘人皆從¶
至泰山下詔勒名於封禪碑云凡三十年北方無戎馬¶
警(麟德二年十月丁卯發東都赴東嶽突屈于闐波斯/天竺罽賓烏萇崑崙倭國及新羅百濟高麗等諸蕃)¶
(酋長各率/其屬扈從)　忠義傳安金藏&KR0007;宗屬其事於史官擢右¶
驍騎將軍爵代國公詔鑱其名於泰華二山碑以為榮¶
(開元二十年三月上思金藏忠烈封代國公/仍于東西嶽立碑以銘其功  一云勒其名)¶
　　　唐姚巂道立石著功¶
<pb:KR3k0032_WYG_194-31a>¶
循吏傳裴懐古儀鳯中遷監察御史姚巂道蠻反命懐¶
古馳驛徃懐輯之申明誅賞歸者日千計俄縛首惡遂¶
定南方蠻夏立石著功¶
　　　唐碎葉城刻石紀功¶
裴行儉傳(見兵/㨗類)　紀調露元年六月辛亥吏部侍郎裴¶
行儉伐西突厥九月壬午執其可汗都支¶
　　　唐紀功大度山¶
吐蕃傳武后永昌元年(五月/丙辰)詔文昌右相韋待價為安¶
<pb:KR3k0032_WYG_194-31b>¶
息道大揔管明年(天授二/年五月)復詔文昌右相岑長倩為武¶
威道行軍大揔管以討吐蕃兵半道罷又明年(長夀元/年夏五)¶
(月/)大酋領曷蘇率貴川部與党項種三十萬降武后以¶
右玉鈐衛將軍張&KR0007;遇為安撫使率兵二萬迎之次大¶
度水(六/月)吐蕃禽曷蘇去而它酋昝挿又率羌蠻八千自¶
來&KR0007;遇即其部置葉州昝挿為刺史刻石大度山以紀¶
功是嵗又詔右鷹揚衛將軍王孝傑為武威道行軍揔¶
管率西州都督唐休璟左武衛大將軍阿史那忠莭擊¶
<pb:KR3k0032_WYG_194-32a>¶
吐蕃大破其衆復取四鎮更置安西都䕶府於&KR0027;兹以¶
兵鎮守之　武后紀長壽元年十月丙戌武威道行軍¶
總管王孝傑敗吐蕃克四鎮¶
　　　唐鐵柱勒功¶
見標界類　吐蕃傳唐九徴建鐵柱於滇池以勒功(舊/書)¶
(云神龍/三年)¶
　　　唐太原刻石紀功¶
舊紀開元十一年幸并州以為太原府上親製起義堂¶
<pb:KR3k0032_WYG_194-32b>¶
頌及書刻石紀功于太原府之南街　紀開元十一年¶
正月乙巳如并州辛卯次并州改為北都¶
　　　唐紀聖德神功碑　唐紀聖德碑(見安北/都䕶)¶
九域志河陽三城節度古跡有唐紀聖德神功碑天寶¶
中建¶
　　　唐鳯翔出師紀功¶
文粹楊炎作頌序曰維唐七葉姦臣盗二京皇帝(肅/宗)龍¶
鳴河北觀兵雍上於是巢山駕海之羣狼纛鳥章之君¶
<pb:KR3k0032_WYG_194-33a>¶
不期而趨于闕下者四十有三萬大陣于東郊皇帝建¶
白麾以誓於軍天威動六合兵氣連太白乾坤為之坱¶
軋河嶽為之震蕩狐鳴鑿齒之徒不崇朝而聲反於謳¶
歌故鄠杜之師以形勝㶚上之兇以威逐桃林之陣以¶
奇破河洛之孽以氣摧帝乃間天牢廻豹尾陵顥氣鎖¶
欃槍雲髦玉輅山動地踊降自西雍幸於京師以成功¶
告宗廟以雷雨洗川澤清蹕而奉聖皇稱觴以朝前殿¶
華戎踊躍喜氣磅礴於是相與鑿石於誓師之塲頌曰¶
<pb:KR3k0032_WYG_194-33b>¶
日為車兮雷為鼓醢鯨鯢兮掃煙雨　紀至德二載二¶
月戊子次于鳯翔(至德元載改扶/風為鳯翔郡)八月癸巳大閲九月¶
癸卯復京師(甲辰㨗書至鳯翔十月壬戌復東京癸/亥上發鳯翔丁卯上入西京居大明宫)¶
　　　唐河西聖德頌¶
文粹楊炎河西平胡聖德頌至德二載春正月武威郡¶
胡洎九蕃夷落(通鑑武威九姓/商胡安門物等)伺師旅之間據金城害¶
州伯二月乙丑詔太僕崔稱總中權又命内常侍劉日¶
新䕶羌戎之長林竦蝟合㑹于東郊庚午引熊虎之師¶
<pb:KR3k0032_WYG_194-34a>¶
杖龍蛇之劔矛㦸四起烟塵火色風雲入陣草木為兵¶
(通鑑河西兵馬使盖庭倫殺節度使周泌度支判官/崔稱與中使劉日新以二城兵攻之旬有七日平之)頌¶
曰詔虎臣兮殪天弧載火旗兮耀昆吾霽塵壘兮被戎¶
都¶
　　　唐東渭橋紀功碑¶
李晟傳帝至自梁晟以戎服見三橋帝駐馬勞之有詔¶
賜第永崇里涇陽上田延平門之林園女樂一列晟入¶
第京兆供帳教坊鼓吹迎導詔將相送之帝紀其功自¶
<pb:KR3k0032_WYG_194-34b>¶
文于碑敕皇太子書立于東渭橋以示後世又令太子¶
録副以賜(詳見/前)　晟表謝云昭宣造化之情黼黻羲文¶
之制上援彦範次述子儀¶
　　　唐興元紀功述¶
李紓傳奉詔為興元紀功述及郊廟樂章(紓德宗時為/兵部侍郎)¶
　聖功録(見/前)¶
　　　唐韋臯破吐蕃紀功碑¶
見兵㨗類　金石録碑德宗撰太子誦書貞元二十年¶
<pb:KR3k0032_WYG_194-35a>¶
十二月¶
德宗又為段太尉紀功碑¶
　　　唐鹿頭山紀功¶
高崇文傳鹿頭山南距成都百五十里扼二川之要劉¶
闢城之旁連八屯以距東兵崇文始破賊二萬於城下¶
明日戰萬勝堆凡八戰皆㨗賊心始揺大將阿跌光顔¶
軍鹿頭西斷賊糧道賊大震其將李文恱以兵三千自¶
歸仇良輔舉鹿頭城二萬衆降遂趣成都餘兵面縛送¶
<pb:KR3k0032_WYG_194-35b>¶
欵闢走追禽之崇文刻石紀功于鹿頭山(紀元和元年/九月辛亥克)¶
(成都司碑云十月遷/檢校  空領全蜀)　㑹要元和元年九月平西蜀詔¶
刻石紀功于鹿頭山下(崇文碑云命侍從之臣紀功篆/石建碑于鹿頭之下盖今相國)¶
(裴公之詞有舊史成都北一百五十里有鹿頭山斷志/漢州德陽  鹿頭闗  杜甫鹿頭山詩連山西南  俯)¶
(見千/里豁)¶
　　　唐劔門銘¶
栁宗元作　皇帝元年八月帥䘮衆暴(劉/闢)滔天阻兵惟¶
梁守臣嚴公(礪/)遣前軍嚴秦奉揚王誅誕告南土十一¶
<pb:KR3k0032_WYG_194-36a>¶
月右師逾利州左師出劔門諭引刼脅蟻潰䑕駭&KR2855;鼓¶
一振元戎啓行取其渠魁以為大戮銘曰井絡坤垠時¶
惟外區界山為門環于蜀都攻出九地上披重雲攀天¶
蹈空夷視阻艱破裂層壘殄殱羣頑銘功鑒亂永代是¶
觀¶
　　　唐平淮西紀功　平淮碑¶
見兵㨗類　藩鎮傳帝美裴度功詔韓愈為平淮西碑¶
李愬妻訴愈文不實帝命斵其文更命段文昌為之(齋/壇)¶
<pb:KR3k0032_WYG_194-36b>¶
(命信靈/旗指越)　文粹韓雲卿平淮碑上元辛丑嵗叛臣劉展¶
竊地弄兵命田神功統盧龍勁卒渉淮浮江梟魁逆銘¶
石江滸曰昔在上元中夏猶虞姦宄矯攘鯨毒楚呉威¶
威信都奮髯提戈援桴軍門氣凌山河地祇號風江靈¶
鼓波上隕旄頭下除巴蛇　肅宗紀上元元年十一月¶
甲午揚州長史劉展反陷潤州丙申䧟昇州二年正月¶
乙卯展伏誅¶
　　　唐淄青紀績碑¶
<pb:KR3k0032_WYG_194-37a>¶
舊書元和十四年二月田&KR0042;正獻李師道首命左右軍¶
如受馘儀先獻太廟郊社憲宗御興安門受之百寮稱¶
賀詔分其十二州為三節度俾馬總等分鎮命宰臣崔¶
羣撰碑紀其績　憲宗知人善任削平亂迹兩河復為¶
王土¶
　　　唐盧龍紀聖功　幽州紀功銘¶
張仲武傳武宗時節度幽州盧龍烏介託天德塞上仲¶
武請擊之拜副大使㑹回鶻特勒那頡啜擁赤心部七¶
<pb:KR3k0032_WYG_194-37b>¶
千帳逼漁陽仲武使弟仲至與别將游奉寰率鋭兵三萬¶
破之獲馬牛橐它旗纛遣吏獻狀進檢校兵部尚書(㑹昌/二年)¶
(五/月)始囘鶻常有酋長監奚契丹以督歳貢因詗刺中國¶
仲武使禆將石公緒等厚結二部執諜者八百餘人殺¶
之回紇欲入五原乃先以宜門將軍四十七人詭好結¶
歡仲武得其謀因逗遛不遣使失師期回紇人馬多病¶
死由是不敢犯五原塞烏介可汗失勢徃依康居回紇¶
遂衰名王貴族相繼降(碑云前後受/降三萬人)仲武請立石以紀¶
<pb:KR3k0032_WYG_194-38a>¶
聖功詔德&KR0073;為銘揭碑盧龍以告後世　回鶻傳帝詔¶
德&KR0073;紀功銘石于幽州以夸後世　張守珪傳徙幽州¶
長史河北節度斬契丹酋屈刺及突于次紫&KR0041;川¶
閲軍實傳其首東都開元二十三年入見㑹藉田¶
畢即酺燕為守珪飲至帝賦詩寵之拜輔國大將軍¶
賜金綵官二子詔立碑紀功　郭知運傳詔張説紀¶
其功　碑曰開元二年吐蕃入隴右掠坰牧公兵以奇¶
勝冦不復蹤積甲山齊而有餘收馬谷量而未盡潛軍¶
<pb:KR3k0032_WYG_194-38b>¶
一舉大俘九曲鏁甲文劔僰馬㹈牛既獻戎㨗遂頒朝¶
賜糟粕韜鈐芻狗風角平西征北震戎疊獯　文宗時¶
河東節度李戴義立碑紀功李程為之辭¶
　　　景德禦冦圖¶
見兵㨗類¶
　　　元豐理戎碑¶
三年鄜延經略司刻石紀邉計誦聖德錫名元豐理戎¶
碑熙寧十年三月甲寅臣惠卿帥鄜延四月乙酉賜對¶
<pb:KR3k0032_WYG_194-39a>¶
五路邊防自十年至元豐三年凡三期乃具凡城之授¶
守者所一百六十有六兵之備戰者其將八十有四凡¶
戰守之器械以物計之無慮一萬三千三百三十八萬¶
有竒皇帝至神成務以幾授成於初迄守不移遂立武¶
事以申天威(元豐三年八月辛卯朔陜西轉運權鄜延/經畧李稷言前經畧使呂惠卿親奉聖訓)¶
(措置邊計講頌聖德刻之樂/石詔以元豐理戎之碑為額)¶
　　　定功繼伐碑¶
崇寧二年先事於青唐三年夏城鄯善以為西寧州冬¶
<pb:KR3k0032_WYG_194-39b>¶
誘偽王子趙懐德降獻于闕下大觀二年拔溪哥城以¶
為積石軍收青藏川以為洮州政和六年築震武軍德¶
威城鎮安城七年築制戎城宣和元年舉國來冦上用¶
不赦乾順欵塞請命有詔班師凡平青唐吐蕃全國置¶
州四軍一闗一城六寨十堡十二收復夏國地數千里¶
築軍一城七寨五堡壘二十四繼遷盗靈武嵗在壬寅¶
今嵗復壬寅適百有二十年再週之數極矣　命王安¶
中撰定功繼伐碑(御筆/賜名)¶
<pb:KR3k0032_WYG_194-40a>¶
　　　平蠻碑¶
余靖於桂州北門之外就崖石磨刻出師平賊受筭凱旋¶
年月以宣示皇朝威令用肅逺方　又撰京觀記刻石于¶
邕州歸仁鋪蠻塚之側　殿中丞馮炳掌機宜撰平蠻記¶
一卷¶
帝赫斯怒王師有征　寰海鏡清方隅砥平　兵動若¶
神謀不再計　翦豺狼如拉朽掃欃槍如拾芥　欃槍¶
旬始竹破瓦解　皇風用宣邊草齊偃　震戎疊獯¶
<pb:KR3k0032_WYG_194-40b>¶
　雲行電邁谷静山空　箭下聊城泥封函谷　象浦通¶
關龍沙開候　神兵電掃　夙沙自歸渭橋屈膝　戈船¶
汎月劍騎横霜　赤羽交而三軍風生金鼓鳴而萬夫氣¶
作　禡蚩尤誓鉤陳　勢如雷霆功在漏刻　涉龜沙薄¶
烏壘　暢轂文茵鉤膺鞗革　朝至暮捷　班馬蕭蕭¶
歸旌奕奕　解甲倒戈冰銷葉散　卓行深入致果忘身¶
　以律則臧在和而克動惟膺&KR0045;静則山立　鼓之則¶
震斾之則畏　三謀協從七緯告慶　狼態猘心　滄¶
<pb:KR3k0032_WYG_194-41a>¶
波灌螢巨華拉殘　挽天弧建神矛　乗破竹順轉圜¶
　¶
　¶
　¶
　¶
　¶
　¶
　¶
<pb:KR3k0032_WYG_194-41b>¶
　¶
　¶
　¶
　¶
　¶
　¶
　¶
　玉海卷一百九十四¶
#+PROPERTY: JUAN 卷一百九十四
