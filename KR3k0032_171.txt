#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百七十一
#+PROPERTY: JUAN 卷一百七十一
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百七十一
<pb:KR3k0032_WYG_171-1a>¶
欽定四庫全書¶
　玉海卷一百七十一¶
　　　　　　　　　　　　宋　王應麟　撰¶
　宫室¶
　　苑囿　園¶
　隋天文志天苑十六星在昴畢南天子之苑囿詩正¶
　義有蕃曰園有牆曰囿漢書注養鳥獸曰苑苑有垣¶
　曰囿種植謂之園¶
<pb:KR3k0032_WYG_171-1b>¶
　　　黄帝東囿　黄帝囿¶
説苑辨物黄帝即位宇内和平鳳集東囿食竹實棲桐¶
樹　文選七命鳴鳳在林夥於黄帝之園注禮瑞命記¶
曰黄帝齋于宫鳳止帝園　莊子仲尼曰狶韋氏之囿¶
黄帝之圃有虞氏之宫湯武之室　拾遺記黄帝為養¶
龍之囿¶
　　　湯囿¶
淮南子泰族訓湯初作囿以奉宗廟簡士卒習射御戒¶
<pb:KR3k0032_WYG_171-2a>¶
不虞¶
　　　周靈囿¶
詩王在靈囿麀鹿攸伏麀鹿濯濯白鳥翯翯注囿所以¶
域養禽獸也天子百里諸侯四十里靈囿言靈道行於¶
囿也箋云文王親至靈囿言愛物也疏鄭駁異義云於¶
臺下為囿沼　孟子與民偕樂故能樂也文王之囿方¶
七十里於&KR0019;有之與民同之民以為小　黄圖周靈囿¶
文王囿也(引毛/詩注)靈者言文王有靈德也在長安縣西四¶
<pb:KR3k0032_WYG_171-2b>¶
十里(一本云四/十二里)　班固東都賦因原野以作苑制同乎¶
梁鄒義合乎靈囿注魯詩傳曰古有梁鄒者天子之田¶
也　賈誼新書騶者文王之囿虞者囿之司獸　唐徐¶
元弼有靈囿賦　春秋成十八年築鹿囿昭九年築¶
郎囿　公羊傳注天子囿方百里公侯十里伯七里¶
子男五里皆取一也¶
　　　周囿人¶
地官囿人中士四人下士八人掌囿游之獸禁牧百獸¶
<pb:KR3k0032_WYG_171-3a>¶
注囿今之苑囿游囿之離宫小苑觀處也疏古謂之囿¶
漢家謂之苑　天官閽人囿游亦如之注囿御苑也游¶
離宫也　揚雄曰禹任益虞而上下和草木茂¶
成湯好田而天下用足文王囿百里民以為尚¶
小齊宣王囿四十里民以為大裕民之與奪民¶
也¶
　　　魯矍相圃¶
後漢郡國志魯國有闕里孔子所居注禮記矍相之圃¶
<pb:KR3k0032_WYG_171-3b>¶
亦在城中西南近孔子廟¶
　　　秦五苑¶
韓非子秦大饑應侯請曰五苑之草著蔬築橡果¶
棗栗足以活民請發之昭襄王曰云云　左傳鄭¶
有原圃猶秦之有具囿注滎陽中牟縣西有圃田¶
澤¶
　　　漢靈囿¶
馬融廣成頌大漢之初基也宅兹天邑揆厥靈囿營于¶
<pb:KR3k0032_WYG_171-4a>¶
南郊　揚雄校獵賦帝將田于靈之囿注靈德之苑囿¶
也　張衡西京賦在彼靈囿之中　東京賦悉率百禽¶
鳩諸靈囿¶
　　　漢思賢苑¶
黄圖(西京雜/記同)文帝為太子立思賢苑以招賓客苑中有¶
堂皇六所客館皆廣廡髙軒屏風褘褥甚麗(此苑他書/不載不知)¶
(屬何/地)廣陵王嘗於别囿學格熊¶
　　　漢梁王兎園¶
<pb:KR3k0032_WYG_171-4b>¶
史記梁孝王築東苑方三百里是曰兔園　枚乗有梁¶
王菟園賦修竹檀欒夾池水旋菟園並馳道　文選雪¶
賦梁王不悦遊於兔園注西京雜記曰梁孝王好宫室¶
苑囿之樂築兎園　史年表秦二世元年十一月為¶
兔園¶
　　　漢上林苑　上林八川¶
長安志上林苑本秦舊苑也漢書曰武帝建元三年置¶
又曰武帝廣開上林周袤數百里(見揚/雄傳)武帝㣲行始出¶
<pb:KR3k0032_WYG_171-5a>¶
(建元/三年)北至池陽西至黄山南獵長楊東遊宜春詔隴西¶
北地良家子能騎射者從遂有期門之號以為道逺勞¶
苦又為百姓所患乃使太中大夫吾丘壽王與待詔能¶
用算者二人舉籍阿城以南(本秦阿/房宫也)盩厔以東宜春以¶
西提封頃畝及其賈直欲除以為上林苑屬之南山東¶
方朔諫曰酆鎬之間號為土膏其賈畝一金今規以為¶
苑絶陂池水澤之利而取民膏腴之地因奏泰階六符¶
之事上拜朔為太中大夫然遂起上林苑如壽王所奏¶
<pb:KR3k0032_WYG_171-5b>¶
云(見東方/朔&KR0019;)宣帝神爵四年(十二/月)鳳凰集上林乃作鳳皇¶
殿以答嘉瑞(見郊祀志/及宣紀)有昆明觀繭觀平樂觀柘觀有¶
令有尉　黄圖上林苑建元三年開周袤三百里(三輔/故事)¶
(曰上林延亘/四百餘里)漢舊儀曰上林苑方三百里漢宫殿疏曰¶
方三百四十里苑中有儲元宫馮昭儀居又有繭觀逺¶
望觀象便門白鹿三爵鼎郊樛木走馬上蘭等觀　漢¶
舊儀上林苑中廣長三百里置令丞右左尉苑中養百¶
獸天子春秋獵射苑中取禽無數其中離宫七十所容¶
<pb:KR3k0032_WYG_171-6a>¶
千乗萬騎武帝時上林苑官奴婢及天下民貧貲不滿¶
五十萬徙置苑中(&KR0114;式牧羊/上林中)八萬五千餘帝得七十億¶
萬以給軍擊西域　西京雜記初修上林苑羣臣逺方¶
各獻名果異卉三十餘種植其中亦有制為美名以標¶
竒麗也　關中記上林苑門十二中有苑三十六宫十¶
二觀二十五　上林賦天子之上林左蒼梧而右西極¶
丹水更其南紫淵徑其北始終灞滻出入涇渭酆鄗潦¶
潏紆餘委蛇經營其内蕩蕩乎八川分流相背異態崇¶
<pb:KR3k0032_WYG_171-6b>¶
山矗矗巃嵸崔嵬深林巨木嶄巖参差九嵕截嶭南山¶
峩峩離宫别館彌山跨谷髙廊四注重坐曲閣華榱璧¶
璫輦道纚屬步櫩周流長途中宿夷&KR0580;築堂累臺增成¶
背秋涉冬天子校獵乗鏤象六玉虬拖蜺旌靡雲旗前¶
皮軒後道游孫叔奉轡衞公參乗扈從横行出乎四校¶
之中鼓嚴簿縱獵者江河為阹泰山為櫓車騎靁起殷¶
天動地(亡是公言上林廣/大山谷水泉萬物)　西都賦西郊則有上囿禁¶
苑林麓藪澤陂池連乎蜀漢繚以周牆四百餘里離宫¶
<pb:KR3k0032_WYG_171-7a>¶
别館三十六所神池靈沼徃徃而在其中乃有九真之¶
麟大宛之馬黄支之犀條枝之鳥踰崑崙越巨海殊方¶
異類至于三萬里盛娱遊之壯觀奮大武於上囿因兹¶
以威戎夸狄耀威靈而講武事　西京賦上林禁苑跨¶
谷彌阜東至鼎湖邪界細柳掩長楊而聨五柞繞黄山¶
而欵牛首繚垣緜聨四百餘里植物斯生動物斯止衆¶
鳥翩翻羣獸駓騃伯益不能名&KR0032;首不能紀　校獵賦¶
武帝廣開上林東南至宜春鼎湖(晉灼曰鼎/湖宫名也)御宿昆吾¶
<pb:KR3k0032_WYG_171-7b>¶
旁南山而西至長楊五柞北繞黄山瀕渭而東周袤數¶
百里游觀侈靡窮極麗妙頗割三垂以贍齊民開禁苑¶
散公儲　匈奴傳贊匈奴背約束是以文帝中年赫然¶
發憤遂躬戎服親御鞍馬從六郡良家子材力之士馳¶
射上林講習戰陣聚天下精兵軍於廣武　衞琯&KR0019;景¶
帝幸上林詔中郎將參乗　郅都傳為中郎將常從入¶
上林　平紀建始元年春正月罷上林詔獄秋罷上林¶
宫館希御幸者二十五所　百官表水衡都尉掌上林¶
<pb:KR3k0032_WYG_171-8a>¶
苑元鼎二年置屬官有上林令丞尉又有甘泉上林長¶
丞又步兵校尉掌上林苑門屯兵少府屬官有上林中¶
十池監(文帝問上林尉禽獸簿拜嗇夫為上林令上龔/遂&KR0019;水衡典上林禁苑共張宫館  揚雄  林)¶
(苑令箴日田或三驅不可/過差  谷永為護苑使者)　後百官志上林苑令一人¶
六百石主苑中禽獸(在長安縣西南一十里周二十四/里  元和志云在縣西北十四里)¶
(周匝二百/四十里)　後循吏傳光武損上林池籞之官　馮異¶
傳建武三年異屯軍上林苑中懷来百姓三嵗上林成¶
都　馬援傳以三輔地曠土沃求屯田上林苑中許之¶
<pb:KR3k0032_WYG_171-8b>¶
　明紀永平十五年冬車騎校獵上林苑注周禮校人¶
掌王田獵之馬故曰校獵以木相貫穿為欄校以遮禽¶
獸　章紀建初元年七月辛亥詔曰上林池籞田賦與¶
貧民注籞禁苑也　楊賜傳先帝之制左開鴻池右作¶
上林注鴻池在洛陽東上林在西　李尤有上林苑銘¶
(見文/選注)　東京賦大閱西園注上林苑　説文鎬武王所¶
都在長安西上林苑中¶
　　　漢甘泉苑(又見/宫類)¶
<pb:KR3k0032_WYG_171-9a>¶
黄圖甘泉苑武帝置縁山谷行至雲陽三百八十一里¶
入扶風凡周四百五十里苑中起宫殿臺閣百餘所苑¶
中有仙人石關封巒鳷鵲觀　洞冥記昭祥苑在甘泉¶
宫西周十里萬國獻異物皆集此中　漢書注晉灼曰¶
黄圖波浪二水名也在甘泉苑中¶
　　　漢長門園¶
東方朔傳竇太主獻長門園更名長門宫注如淳曰園¶
在長門長門在長安城東南可為宿館故獻之¶
<pb:KR3k0032_WYG_171-9b>¶
　　　漢淇園¶
溝洫志元封二年上使汲仁郭昌發卒數萬人塞瓠子¶
決河下淇園之竹以為犍注晉灼曰淇園衛之苑也¶
瓠子歌隤林竹兮犍石菑　章紀建初七年幸偃師至¶
河内遂幸淇園　冦恂傳光武拜為河内太守恂講兵¶
肄射伐淇園之竹為矢百餘萬¶
　　　漢博望苑¶
戾太子傳太子冠為立博望苑使通賓客從其所好¶
<pb:KR3k0032_WYG_171-10a>¶
成紀建始二年秋罷太子博望苑以賜宗室朝請者¶
黄圖長安城南杜門外五里有遺址　元和志博望苑¶
在長安縣北五里(或曰苑在長安城外漕渠之/地  水經注昆明故渠之北)¶
　　　漢樂游苑¶
宣紀神爵三年春起樂遊苑注師古曰三輔黄圖在杜¶
陵西北又關中記云宣帝立廟於曲池之北號樂游(在/秦)¶
(為宜春苑周黄圖曲池/漢武所造  迴五里)案其處則今之所呼樂游廟者¶
是也其餘基尚可識焉盖本為苑後因立廟　西京雜¶
<pb:KR3k0032_WYG_171-10b>¶
記樂游苑内生玫瑰木木下多苜蓿名懷光時人或謂¶
之光風風在其間常肅肅然日照其花有光采故曰苜¶
蓿為懷風茂陵人謂之連枝草　兩京新記宣帝樂遊¶
廟亦名樂遊苑亦名樂遊原基地最高四望寛敞¶
文選顔延之讌曲水詩注水經注曰舊樂游苑宋元嘉¶
十一年以其地為曲水　范&KR0110;樂游應詔詩注丹陽圖¶
經曰樂游苑官城北三里晉時藥園　梁亦有樂游苑¶
天監元年八月癸卯鸞鳥見樂游苑大同四年九月閱¶
<pb:KR3k0032_WYG_171-11a>¶
武于樂游苑(丘遲侍宴/樂游苑)　唐&KR0007;宗樂游園宴詩云地入¶
南山近城分北斗餘¶
　　　漢宜春下苑　水衡禁囿　嚴籞¶
元紀初元二年三月詔罷水衡禁囿(表水衡有禁/囿令丞兩尉)宜春¶
下苑(必别有/上苑)少府佽飛外池嚴籞池田假與貧民(揚雄/曰頗)¶
(割其三垂以贍/貧民即指此也)注師古曰宜春下苑即今京城東南隅¶
曲江地是晉灼曰嚴籞射苑也(宣紀池籞注蘇林曰折/竹以繩緜連禁禦使人)¶
(不得徃来律名為籞應劭曰禁苑也臣瓚/曰籞以養鳥  許慎曰嚴弋射者所蔽也)　貢禹傳元¶
<pb:KR3k0032_WYG_171-11b>¶
帝即位奏言獨舍長安城南苑池以為田獵之囿自城¶
西南至山西至鄠皆復其田以與貧民天子納其言廼¶
下詔令省宜春下苑以與貧民　黄圖宜春下苑在京¶
城南隅　宜春之名漢史凡三出實為兩地曰宜春苑¶
者地屬下杜宜春宫即苑中宫也皆秦剏曰宜¶
春觀者則在鄠縣漢武所造(東方朔&KR0019;武帝東/游宜春上林賦曰)¶
(息宜春師古曰宫名在/杜縣東即唐曲江也)　賈山傳至言曰陛下¶
(文/帝)即位去諸苑以賦農夫　鹽鐵論大夫曰田¶
<pb:KR3k0032_WYG_171-12a>¶
收之利池籞之假以贍諸用文學曰縣官多張¶
苑囿公田池澤非先帝所開苑囿池籞可賦歸之¶
於民¶
　　　漢御羞苑¶
百官表水衡都尉屬官有上林御羞(兩/丞)九官令丞(又有/禁圃)¶
(令丞/兩尉)注如淳曰御羞宜春皆苑名也師古曰御宿今長¶
安城南御宿川也羞宿聲相近如淳曰御羞地名在藍¶
田其地肥沃出御物揚雄謂之御宿(揚雄傳注師古曰/御宿在樊川西)¶
<pb:KR3k0032_WYG_171-12b>¶
　元后傳夏遊御宿鄠杜之間注師古曰御羞苑在長¶
安城南今之御宿川是也　三輔黄圖御宿苑在長安¶
城南御宿川中漢武為離宫别館禁禦不得人徃来游¶
觀止宿其中故曰御宿¶
　　　漢池苑¶
詩正義澤蘭廣而長節節中赤髙四五尺漢諸池苑及¶
許昌宫中皆種之(陸璣/疏云)　禮迹人注田之地若今苑也¶
髙紀二年十一月故秦苑囿園池令民得田之(注見/前)¶
<pb:KR3k0032_WYG_171-13a>¶
霍光傳雲多從賓客張圍獵黄山苑中　曹參傳相舍¶
後園近吏舍¶
　　　漢芳林苑¶
文選東京賦濯龍芳林九谷八溪薛綜注洛陽圖經曰¶
濯龍池名芳林苑名¶
　　　漢濯龍園(又見/宫類)　西園　南園¶
馬后紀顯宗毎幸濯龍並召諸才人請呼皇后帝笑曰¶
自家不好樂雖来無歡以遊娛之事希從焉后蠶于濯¶
<pb:KR3k0032_WYG_171-13b>¶
龍中　桓帝好神仙延熹九年親祠老子于濯龍　百¶
官志濯龍監一人本注曰濯龍亦園名近北宫南園丞¶
一人本注曰南園在雒水南　東京賦濯龍芳林九谷¶
八溪(薛綜曰洛陽圖經曰濯龍池名故/歌曰濯龍望如海河漢渡似雷)嵗惟仲冬大閱¶
西園(西園上/林苑)　續漢書濯龍園在洛陽西北角¶
　　　漢廣成苑　上林廣成囿¶
後紀和帝永元五年二月戊戌詔自京師離宫果園上¶
林廣成圃悉假貧民恣得采捕不收税　安帝永初元¶
<pb:KR3k0032_WYG_171-14a>¶
年二月丙午以廣成游獵地及郡國公田假與貧民三¶
年四月己巳詔上林廣成苑可墾闢者賦與貧民　順¶
帝永和四年十一月丙寅幸廣成苑　桓帝延熹元年¶
十月校獵廣成遂幸上林苑六年十月丙辰校獵廣成¶
遂幸函谷關上林苑　靈帝光和五年十月校獵上林¶
苑歴函谷關遂狩於廣成苑十二月還幸太學　續志¶
河南新城有廣成聚有廣成苑　列傳鍾離意顯宗時¶
為尚書僕射車駕數幸廣成苑意當車諫以為從禽廢¶
<pb:KR3k0032_WYG_171-14b>¶
政天子即時還宫　張禹延平元年上言廣成上林空¶
地宜假貧民從之　馬融鄧太后臨朝寢蒐狩之禮元¶
初二年上廣成頌以諷諫(注廣成苑在今/汝州梁縣西)元年以来戒¶
懼災異躬自菲薄荒弃禁苑方涉冬節農事間隙宜幸¶
廣成覽原隰觀宿麥勸收藏因講武校獵詩詠圃草樂¶
奏騶虞大漢之初基也宅兹天邑總風雨之㑹交隂陽¶
之和揆厥靈囿營于南郊周阹環瀆右矕三塗左概嵩¶
嶽面據衡隂背箕王屋浸以波溠夤以滎洛至于陽月¶
<pb:KR3k0032_WYG_171-15a>¶
林衡戒田校隊案部前後有屯甲乙相伍戊巳為堅虞¶
人植旍獵者効具車弊田罷旋入禁囿棲遲乎昭明之¶
觀休息乎髙光之榭以臨乎宏池收功道德之林致獲¶
仁義之淵忽蒐狩之禮闕槃虞之佃于今十二年方將¶
采清原嘉岐陽北轅反斾至自新城背伊闕反洛京¶
陳蕃延熹六年車駕幸廣成校獵上疏諫曰人君有事¶
苑囿唯仲秋西郊順時講武殺禽助祭　水經注汝水¶
東與廣成澤水合¶
<pb:KR3k0032_WYG_171-15b>¶
　　　漢西苑　顯陽苑　鴻德苑¶
順紀陽嘉元年起西苑修飾宫殿　桓紀延熹二年七¶
月初造顯陽苑置丞　郎顗傳繕理西苑　東觀記延¶
熹元年三月己酉置鴻德苑令(秩六/百石)　晉宫閣名洛陽¶
有洪德苑靈崑苑平樂苑¶
　　　漢罼圭靈昆(琨/)苑¶
靈紀光和三年作罼圭靈昆苑注罼圭苑有二東罼圭¶
苑周一千五百步中有魚梁臺西罼圭苑周三千三百¶
<pb:KR3k0032_WYG_171-16a>¶
步並在洛陽宣平門外　楊賜&KR0019;為司徒帝欲造罼圭¶
靈琨苑上疏諫曰今城外之苑已有五六宜推夏禹卑¶
宫太宗露臺之意　昭紀元鳳三年春正月罷中牟¶
苑賦貧民(在滎/陽)¶
　　　漢直里園¶
後百官志直里監一人四百石注直里園名在雒陽城¶
西南角　三秦記有漢武帝果園¶
　　　魏&KR0007;武苑¶
<pb:KR3k0032_WYG_171-16b>¶
魏都賦苑以&KR0007;武陪以幽林繚垣開囿觀宇相¶
臨表清籞勒虞箴樵蘇往而無忌即鹿縱而匪¶
禁注&KR0007;武苑在鄴城西苑中有魚梁釣臺竹園蒲陶¶
諸果¶
　　　魏芳林園¶
魏書文帝黄初四年冬甘露降芳林園(臣松之按芳林/園即華林園齊)¶
(王芳即位/改為華林)　魏畧明帝青龍三年於芳林園中起陂池¶
楫櫂越歌又曰明帝起土山於芳林園西北陬使公卿¶
<pb:KR3k0032_WYG_171-17a>¶
羣僚皆負土成山立松竹雜木善草於其上捕山¶
禽雜獸置其中　高堂隆&KR0019;景初元年起景陽山¶
於芳林之園隆上疏諫　漢劉寛&KR0019;靈帝初拜太¶
中大夫侍講華光殿注洛陽宫殿簿曰華光殿華¶
林園内¶
　　　魏銅爵園¶
魏都賦注文昌殿西有銅爵園園中有魚池銅爵園西¶
有三臺中央銅爵臺南金鳳臺北氷井臺　初學記魏¶
<pb:KR3k0032_WYG_171-17b>¶
有桐園¶
　　　吳桂林苑¶
吳都賦數軍實乎桂林之苑注吳有桂林苑　南朝宫¶
苑記桂林苑在落星山之陽南苑在臺城南鳳臺山¶
陶季直京都記建康縣北吳朝為桂林苑¶
　　　晉瓊圃園¶
晉宫閣名洛陽宫有瓊圃園靈芝園鄴有鳴鶴蒲陶園¶
　　　晉華林園¶
<pb:KR3k0032_WYG_171-18a>¶
羅憲傳侍宴華林園　左貴嬪傳每游華林輙囘輦過¶
之　應貞傳武帝於華林園宴射貞賦詩　官志大鴻¶
臚統華林園鉤盾等令又有鄴&KR0007;武苑丞　文選應吉¶
甫華林園集詩注洛陽圖經曰華林園在城内東北隅¶
魏明帝起名芳林園齊王芳改為華林干寶晉紀曰武¶
帝泰始四年二月幸芳林園與羣臣宴賦詩(應吉甫詩/最美  選)¶
(注又云晉宫闕名曰華林園有萬年木十四株内後/漢劉寛&KR0019;注洛陽宫殿簿曰華光殿在華林園)¶
詩七月正義晉宫閣名云華林園中有車下李　潘尼¶
<pb:KR3k0032_WYG_171-18b>¶
有後園頌云講論華林肄射後園　宋書祖¶
沖之直華林學省　齊書永明九年幸芳林¶
園褉宴敕王融為曲水詩序(南朝宫苑記芳/林苑一名桃花)¶
(園本齊高帝舊宅在秦淮大路北/王融曲水詩序乃睠芳林即此也)　初學記晉¶
有平樂鹿子桑梓諸苑並在洛陽(見晉宫名境/河南十二)¶
(簿曰洛陽城/西有桑梓苑)　通典北齊太子監國在西林園¶
冬㑹羣臣¶
　　　晉春王園¶
<pb:KR3k0032_WYG_171-19a>¶
文選陸士衡詩逍遥春王圃躑躅千畝田注晉宫閣名¶
曰洛陽宫有春王園(又東京賦注宫/閣記有春王圃)¶
　　　梁建興苑¶
初學記有紀少瑜遊建興苑詩¶
　　　唐司竹園¶
馬三寶傳髙祖幸司竹園顧謂曰汝興兵處邪(平陽公/主舉兵)¶
(於司/竹園)　漢書注師古曰芒竹在&KR0614;厔南界芒水之曲多¶
竹林即今司竹園是其地　元和志司竹園在盩厔縣¶
<pb:KR3k0032_WYG_171-19b>¶
東十五里史記渭川千畝竹　隋圖經司竹園在&KR0614;厔¶
縣東十二里穆天子西征至元池乃植竹即此是也史¶
記曰渭川千畝竹漢謂鄠杜竹林故有司竹都尉西都¶
賦所謂鄠杜濱其足竹林果園芳草甘木也¶
　　　唐禁苑¶
長安志禁苑在宫城之北(隋曰大興苑開皇二年置内/唐大内有三苑西内苑東)¶
(苑禁苑三苑地廣故/唐世多於苑中閱兵)東西二十七里南北二十里東接¶
霸水西接長安故城南連京城北枕渭水西即太倉倉¶
<pb:KR3k0032_WYG_171-20a>¶
北距中渭橋與長安故城接故城東西十三里南北十¶
三里亦&KR0032;苑中有四面監(穆裕太宗時/為苑西監)南面為長樂監¶
北面與銅漢故城謂舊故宅監東西面各以本方為名¶
分掌宫中種植及修葺園苑等又置苑總監都統之(鍾/紹)¶
(京景龍中/為苑總監)皆&KR0032;司農寺苑中宫庭凡二十四所南面三¶
門中曰景曜門東曰芳林門西曰光化門東面二門南¶
曰光泰門北曰昭逺門西面二門南曰延秋門北曰元¶
武門北面三門中曰啟運門東曰飲馬門西曰永泰門¶
<pb:KR3k0032_WYG_171-20b>¶
(苑内門九十四所見於㑹/昌六年正月宫苑使之奏)　六典有上林署令丞主苑¶
囿園池京都苑總監有丞京都苑四面監副監掌所管¶
苑面宫館園池　薛元超傳髙宗詔太子射獵得入禁¶
籞元超諫曰内苑之地繚叢薄冐翳薈銜橜之變可虞¶
　程大昌曰昆明鑿而鎬都為池隋城立而漢京為苑¶
　　　唐芙蓉園¶
太宗紀貞觀七年十二月(一云/十月)甲寅幸芙蓉園(芙蓉園/本隋離)¶
(宫居地三十頃周迴十七里芙劉餗/曰園本古曲江隋文帝改名  蓉)　房&KR0007;齡傳帝幸¶
<pb:KR3k0032_WYG_171-21a>¶
芙蓉園觀風俗因幸其第(十七年十/月壬戌幸)　舊紀開元二十¶
年六月廣花蕚樓築夾城至芙蓉園(亦見地/理志)　㑹要貞¶
元十四年夏京兆尹吳湊論奏掌内園芙蓉園等使資¶
課太多宜減省從之太和九年七月庚戌造紫雲樓於¶
芙蓉園北垣(曲江池南/即芙蓉)　景龍三年正月乙亥宴侍¶
臣及近親於梨園亭¶
　　　唐上林苑¶
六典上林令丞主苑囿　太宗紀貞觀十八年十月癸¶
<pb:KR3k0032_WYG_171-21b>¶
卯宴雍州父老于上林苑賜粟帛　蘇良嗣傳為荆州¶
長史髙宗遣宦者采怪竹江南將蒔上苑至荆良嗣囚¶
之上書言狀¶
　　　唐鹿苑¶
實録貞觀四年十二月甲辰帝狩于鹿苑遣侍中王珪¶
賑賜貧人(紀云獵于鹿苑/乙巳至自鹿苑)¶
　　　唐洛陽苑(又見積/翠池)¶
唐儉傳從太宗獵洛陽苑羣豕突出帝射四發輒殪四¶
<pb:KR3k0032_WYG_171-22a>¶
豕一豕躍及鐙儉投馬搏之帝拔劍刺豕顧笑曰天策¶
長史不見上將擊賊邪何懼之甚對曰漢祖以馬上得¶
之不以馬上治之陛下神武定四方豈復快心於一獸¶
帝為罷獵(㑹要貞觀十/一年十月)　永淳中幸東都使韋&KR0042;機檢¶
校園苑　垂拱初尚方監裴匪躬案諸苑¶
　　　唐東都苑監¶
舊紀永淳元年五月壬寅(十/日)置東都苑總監(未置以前/&KR0032;司農)¶
(㑹要武德九年七月/十九日置洛陽宫監)　百官志京師諸園苑苑四面監¶
<pb:KR3k0032_WYG_171-22b>¶
監各一人掌葺宫館園池顯慶二年(十二月/十日)改青城宫¶
監曰東都苑北面監明德宫監曰東都苑南面監洛陽¶
宫監曰東都苑東面監食貨監曰東都苑西面監(寶厯/二年)¶
(十二月廢總監官一百二十四人歸諸軍七百三人放/歸開成五年四月勅總監别置使其總監及丞簿四員)¶
(並/停)　六典禁苑在皇都之西北拒北邙西至孝水南帶¶
洛水支渠榖洛二水㑹于其間周回一百二十六里中¶
有合璧冷泉髙山龍鱗翠㣲宿羽明德望春青城黄女¶
凌波十有一宫芳林金谷二亭凝碧之池開元二十四¶
<pb:KR3k0032_WYG_171-23a>¶
年敕河南尹李適之修積翠上陽月陂　顧少連傳為¶
東都留守表禁苑募耕以便民　兩京記東都苑隋曰¶
㑹通苑又改為芳華神都苑周迴一百二十六里(東面/七十)¶
(里南面三十九里西南/五十里北面二十四里)¶
　　　唐梨園(見樂/類)¶
髙宗紀儀鳳元年八月甲子停南北中尚梨園作坊減¶
少府雜匠　德宗紀大厯十四年閏月癸未罷梨園樂¶
工三百人　李適傳中宗時春幸梨園夏宴蒲陶(一作/萄)¶
<pb:KR3k0032_WYG_171-23b>¶
園有所感即賦詩學士皆屬和(梨園在光/化門北)　舊¶
紀景龍四年二月庚戌令五品以上并學士自¶
芳林門入集梨園三月丙辰宴桃花園四月丁¶
亥游櫻桃園引學士等入芳林園　通鑑開元¶
二年正月置梨園弟子(天寶中即東宫/置宜春北苑)　漢有¶
梨園黄圖引雲陽宫記曰雲陽車箱坂下有梨¶
園一頃¶
　　　唐杏園¶
<pb:KR3k0032_WYG_171-24a>¶
㑹要大中元年正月勅進士放牓後杏園依舊宴集(先/是)¶
(武宗禁曲江亭宴聚/  曲江池西即杏園)　樂史撰杏園集十卷　郭子儀¶
引兵自杏園濟河乃杏園渡非此也¶
　　　建隆玉津園¶
建隆四年四月幸玉津園閱近衛諸軍騎射(十八日宴/從臣  一)¶
(本云建隆元年夏四月/十六日乙酉幸玉津園)乾德四年二月幸玉津園閱衛¶
士騎射九月又幸玉津園觀衛士騎射開寶六年五月¶
幸玉津園觀刈麥(元祐五年三月即玉津/園宴餞太師文彦博)　園在南薰¶
<pb:KR3k0032_WYG_171-24b>¶
門外夾道為兩園中引閔河水别流貫之周顯德中置¶
本朝因之三班及内侍監領兵校&KR0032;及主典二百六十¶
六人嵗時節物進供入内仲夏駕幸觀穫麥(玉津半/以種麥)賜¶
從臣飲宴及賞賚園官嗇夫有差又進麥穗五百秉麥¶
十斛麪百囊命分賜中外凡契丹朝貢使至皆就園賜¶
宴射凡皇城司諸園池入官者屬焉　楊侃皇畿賦景¶
象仙島園名玉津珍果獻夏竒花進春百亭千榭林間¶
水濱則有麒麟含仁騶虞知義神羊一角之祥靈犀三¶
<pb:KR3k0032_WYG_171-25a>¶
蹄之瑞狻猊来於天竺馴象貢於交趾孔雀翡翠白鷴¶
素雉忽斷苑墻又連池籞屈曲溝畎髙低稻畦越卒執¶
耒吳牛行泥霜早刈速春寒種遲何江南之野¶
景來輦下以如移雪擁冬苖雨滋夏穂當新麥¶
以時薦故清蹕而親至輦從千官郊陳萬騎既¶
親穫以云罷亦宴犒而後已　太祖自建隆元¶
年四月十六日至開寶九年五月十四日凡十三¶
臨幸　太宗自興國元年十二月二十七日¶
<pb:KR3k0032_WYG_171-25b>¶
己未四年十一月十三日再幸　真宗自咸平五年四¶
月七日觀麥至天禧四年五月七日凡十幸　仁宗自¶
天聖三年五月十二年至慶厯四年五月十一日凡三¶
幸¶
　　　建隆金鳳園¶
建隆四年九月十九日五年十一月五日幸金鳳園乾¶
德元年九月戊辰幸開寶二年十一月丙寅畋近郊還¶
&KR0273;¶
<pb:KR3k0032_WYG_171-26a>¶
　　　乾德瓊林苑¶
在順天門外道南乾德二年置(興國中鑿㑹/明池於苑北)以三班及¶
内侍監領池苑兵校軍&KR0032;及主典三百三十三人嵗時¶
節物進入每嵗駕&KR0273;金明池則并至苑中上已重陽唯¶
中書宻院或宗室及殿前諸司選勝賜宴遇放牓進士¶
聞喜宴于此凡皇城司園池入官者皆&KR0032;焉　興國七¶
年十月十日&KR0273;淳化三年三月二十二日宴作詩景德¶
三年八月宗室宴射元豐七年三月二日宴文彥博賜¶
<pb:KR3k0032_WYG_171-26b>¶
詩　楊侃賦桂折天庭花開鳳城錫聞喜之新宴掩杏¶
園之舊名連鑣上苑列席廣庭其北則瑞聖新名含芳¶
舊苑四方異花於是乎見其東則有汴水之陽宜春之¶
苑向日而亭臺最麗迎郊而氣&KR0049;先暖(瓊林金明最盛/以二月間命士)¶
(民縱觀上已/車駕臨&KR0273;)¶
　　　開寶西京㑹節園　永芳園¶
開寶九年六月九日車駕在西京&KR0273;㑹節園召從臣張¶
樂宴飲　景德四年二月二十一日戊子駐蹕西京宴¶
<pb:KR3k0032_WYG_171-27a>¶
宗室於永芳園近臣於㑹節園又命帥臣内職飲射(先/是)¶
(二月七日甲戌幸永芳園十五日/&KR0273;廣愛寺㑹節園又&KR0273;魏仁浦園)　後唐長興四年六¶
月詔宫西新園名永芳新殿名和慶¶
　　　太平興國宜春苑¶
在朝陽門外道南本秦王園(建隆元年九月十二日二/年二月十七日三年二月)¶
(十八日凡/三臨幸)太平興國七年以迎春苑自通津門外汴水¶
瀕乃遷置改名以其故地為富國倉(或云以皇城宜春/舊苑為富國倉遂)¶
(遷于/此)差三班及内臣監領軍校兵&KR0032;及主典凡二百九¶
<pb:KR3k0032_WYG_171-27b>¶
十人每嵗内苑賞花則諸苑進牡丹及纒枝雜花七夕¶
中元進奉巧樓花殿雜果實蓮菊花木及四時進時花¶
入内園苑並准此上已重陽則宗室駙馬或館閣三司¶
開封府刑部法官及典軍臣僚與玉津瑞聖園分互選¶
勝賜宴凡皇城東諸園榭入官者盡&KR0032;焉(玉津瓊林瑞/聖宜春是為)¶
(四園/苑)　景德四年九月十三日邢昺知曹州賜宴宜春¶
苑　　興國五年閏三月丁夘賜新及第舉人宴於¶
迎春苑¶
<pb:KR3k0032_WYG_171-28a>¶
　　　太平興國含芳園　祥符瑞聖園¶
㑹要瑞聖園在景陽門外道東初為北園太平興國二¶
年詔名含芳以三班及内侍監領軍校兵&KR0032;及主典凡¶
二百一十二人大中祥符三年監官王承勛言初泰山¶
天書至都奉安於此乞加崇飾詔改今名(九月丙/子朔)嵗時¶
節物進供入内孟秋駕幸省歛穀實錫從臣宴飲賞賚¶
園官嗇夫有差凡皇城諸園池入官者皆屬焉　咸平¶
六年正月三日宴宗室含芳園四年八月壬子觀稼祥¶
<pb:KR3k0032_WYG_171-28b>¶
符六年八月至天禧元年八月三幸瑞聖園觀稼天聖¶
三年八月至皇祐元年八月凡七幸(天聖八年八月十/一日幸瑞聖園觀)¶
(稼置酒苑門作鈞容樂宴於苑殿/九年閏十月賜孫奭宴又賜詩)¶
　　　淳化潛龍園　奉真園¶
淳化三年九月二十四日甲寅幸潛龍園駐輦池東岸¶
臨水謂近臣曰朕不至此已十年昔尹京曰每嘗痛飲¶
倒載者無數今池邊之木已成喬林矣嗟嘆久之登水¶
心亭習射上中的者四(太祖乾徳四年閏八月二十九/日幸皇弟開封尹北園開寶八)¶
<pb:KR3k0032_WYG_171-29a>¶
(年八月十六年十/月十七年又幸)　祥符元年三月甲子上已宴近臣¶
於潛龍園宗室於瓊林苑帥臣於宜春苑三司副使判¶
官館閣官於玉津園諸司使副於含芳園六年二月八¶
年正月宴宗室于潛龍園¶
　　　建炎金果園¶
建炎元年六月己未朔右相李綱至行在上聞綱且至¶
命侍讀董耘徃勞又命執政燕綱于金果園綱力辭上¶
趣召入見于内殿¶
<pb:KR3k0032_WYG_171-29b>¶
　　　紹興玉津園¶
紹興十七年建玉津園(在龍山/之北)明年正月己巳初幸是¶
園虜使賀天申節始燕射于是園(二十六年九月二十/七日宴交趾使乾道)¶
(七年三月四/日宴餞魏王)乾道淳熙間頻復燕射飲餞親王皆以為¶
講禮之所後又有德壽宫東園集芳園太上皇后下西¶
笠御園　乾道二年二月四日射于玉津園四年正月¶
二十一日八年正月二十八日九年閏正月二十八日¶
淳熙元年三月二十一日二年四月十八日六年七年¶
<pb:KR3k0032_WYG_171-30a>¶
之二月八年十年之三月十二年四月十三年三月十¶
四年三月皆幸玉津園元年九月十八日四年三月十¶
日再幸宴射十年十一月十三日閱武畢又幸¶
　　　淳熙聚景園¶
淳熙元年四月十二日詣德壽宫請太上同幸聚景園¶
(在清波/門外)二年二月二十日又幸三年三月十八日幸聚¶
景園四年三月二十六日幸六年三月九日恭請太上¶
皇太上皇后同幸¶
<pb:KR3k0032_WYG_171-30b>¶
乾道八年正月二十八日幸天竺寺次幸冷泉亭慶元¶
六年三月十六日詣壽慈宫請壽成皇太后同幸開禧¶
二年三月十八日同¶
　　　歴代園名¶
後漢¶
　芳林　濯龍　華林¶
前魏¶
　西園¶
<pb:KR3k0032_WYG_171-31a>¶
後魏¶
　華林　逍遥　芳林¶
後周¶
　芳林　武遊¶
隋¶
　平樂¶
唐¶
　芙蓉　流杯　明水　陶光¶
<pb:KR3k0032_WYG_171-31b>¶
五代¶
　金鳳　玉津¶
六朝¶
　桃花　華林　冶城¶
三十六國¶
　逍遥　納賢　白雀¶
北齊¶
　芳林　華林　遊豫¶
<pb:KR3k0032_WYG_171-32a>¶
丹臺新録所載¶
　閬　瑶　玉圃¶
　　　歴代苑名¶
前漢¶
　上林　思賢　廣成　宜春　博望　樂遊¶
　呼池　濯龍　甘泉　池陽　黄山　長楊¶
後漢¶
　上林　廣成　長利　髙望　始昌　萬嵗¶
<pb:KR3k0032_WYG_171-32b>¶
　漢平　鴻德　顯陽　罼圭　靈昆　濯龍¶
魏¶
　&KR0007;武¶
後魏¶
　鹿野代¶
後周¶
　道㑹　親㑹¶
隋¶
<pb:KR3k0032_WYG_171-33a>¶
　芳華　㑹通　河西¶
唐¶
　芳華　神都　萬嵗¶
五代¶
　迎春¶
三十六國¶
　文武　龍勝　赤龍　騄驥　華林　桑梓¶
六朝¶
<pb:KR3k0032_WYG_171-33b>¶
　樂遊　桂林　建興　青林　上林　婁湖¶
　博望　靈丘　江潭　芳林　方山　長洲¶
　同泰　白水¶
北齊¶
　雙堂　元洲　仙都¶
　　池沼¶
　圓曰池曲曰沼¶
　　　堯沔池¶
<pb:KR3k0032_WYG_171-34a>¶
初學記潘岳關中記曰昆明漢武習水戰中有靈沼神¶
池云堯時理水停船此池盖堯時已有沔池漢代因而¶
深廣耳¶
　　　周靈沼　辟池¶
詩靈臺王在靈沼於牣魚躍注沼池也言靈道行於沼¶
也疏鄭駁異義云於臺下為囿沼三靈辟雍在郊　孟¶
子文王以民力為沼而民歡樂之謂其沼曰靈沼與民¶
偕樂故能樂也　黄圖周文王靈沼在長安三十里¶
<pb:KR3k0032_WYG_171-34b>¶
校獵賦昆明靈沼之東注三秦記曰昆明池中有靈沼¶
神池　史封禪書豐鎬有天子辟池索隱曰即周天子¶
辟雍之地　穆天子傳天子休于元池之上乃奏廣樂¶
三日是曰樂池觴西王母于瑶池之上¶
　　　齊昭華池¶
韓詩外傳齊景公出弋昭華之池¶
　　　漢上林十池¶
百官表少府有上林中十池監注師古曰三輔黄圖云¶
<pb:KR3k0032_WYG_171-35a>¶
上林中池上籞五所而此云十池監未詳其數　霍光¶
&KR0019;安池監賞　黄圖十池上林苑有初池麋池牛首池¶
(在上林苑/中西頭)蒯池(生蒯草/以織席)積草池(中有珊瑚樹髙一丈二/尺一本三柯上有四百)¶
(六十二條南/越王佗所獻)東陂池西陂池當路池大臺池郎池(西陂/郎池)¶
(皆在古城南上林苑中/陂郎二水名因為池)　上林賦西馳宣曲濯鷁牛首¶
注張揖曰牛首池在上林苑西頭(括地志牛首池在雍/州長安縣西北三十)¶
(八里光西京賦注黄圖曰甘泉宫中有牛首山/  霍  傳輦道牛首臣瓚注池名在上林苑中)　初學¶
記漢上林有池十五所承露昆靈天泉龍魚蒯菌鶴西¶
<pb:KR3k0032_WYG_171-35b>¶
陂當路東陂太一牛首積草麋含利百子　後紀章帝¶
建初元年七月辛亥以上林池籞田賦與貧人¶
　　　漢鎬池¶
黄圖鎬池在昆明池之北即周之故都也廟記曰長安¶
城西周匝二十一里漑地三十三頃史記秦始皇三十¶
六年有人持璧遮使者曰為吾遺鎬池君　初學記秦¶
有蘭池鎬池　三秦記始皇作長池¶
　　　漢昆明池　靈波殿　豫章臺　靈沼　神池¶
<pb:KR3k0032_WYG_171-36a>¶
武紀元狩三年秋發讁吏穿昆明池注如淳曰食貨志¶
以舊吏弄法故讁使穿池更發有貲者為吏也臣瓚曰¶
西南夷傳有越巂昆明國有滇池方三百里漢使求身¶
毒國而為昆明所閉今欲伐之故作昆明池象之以習¶
水戰元狩四年作在長安西周回四十里(括地志云在/雍州長安縣)¶
(西十八里/元和志同)　食貨志武帝時法益嚴吏多廢免兵革¶
數動民多買復及五大夫千夫徵發之士益鮮於是除¶
千夫五大夫為吏不欲者出焉故吏皆讁令伐棘上林¶
<pb:KR3k0032_WYG_171-36b>¶
作昆明池是時粤欲與漢用船戰遂乃大修昆明池列¶
館環之治樓船髙十餘丈旗幟加其上甚壯天子感之¶
廼作栢梁臺髙數十丈宫室之修由此日麗　五行志¶
元狩三年發天下故吏伐棘上林穿昆明池　西域贊¶
廣開上林穿昆明池　西京雜記武帝作昆明池欲伐¶
昆明夷教習水戰因於其上游戲養魚給諸陵廟祭祀¶
又曰昆明池刻石為鯨魚每至雷雨魚常鳴吼鬐尾皆¶
動漢世祭之以祈雨　黄圖昆明池武帝元狩四年穿¶
<pb:KR3k0032_WYG_171-37a>¶
在長安西南三輔舊事曰池地三百三十二頃(一作盖/地三百)¶
(二十/頃)有百艘樓船上建樓櫓戈船各數十上建戈矛四¶
角悉垂幡葆麾盖照燭涯涘池中有豫章臺及石鯨(曹/毗)¶
(志經曰樓船上建樓櫓戈船上建戈矛又作二石人東/西相對象牽牛織女以象天河  漢宫殿疏曰有二石)¶
(人牛/女象)圖曰上林苑有昆明池周匝四十里廟記曰池中¶
後作豫章大船可載萬人上起宫室一説甘泉宫南有¶
昆明池池中有靈波殿皆以桂為柱風来自香池中有¶
龍首船常令宫女泛舟池中張鳳盖建華旗作櫂歌雜¶
<pb:KR3k0032_WYG_171-37b>¶
以鼓吹帝御豫章觀臨觀焉張衡西京賦曰昆明靈沼¶
黑水&KR0007;址武帝初穿池得黑土帝問東方朔云云三秦¶
記曰昆明池中有靈沼名神池云堯時治水嘗停船於¶
此池通白鹿原原人釣魚綸絶而去夢於武帝求去其¶
鈎三日見大魚銜索乃取鈎放之間三日復游池濱得¶
明珠一雙帝曰豈昔魚之報耶　西都賦神池靈沼徃¶
徃而在(注三秦記曰昆明池/中有神池通白鹿原)集豫章之宇臨昆明之池¶
左牽牛而右織女似雲漢之無涯後宫登龍舟張鳳盖¶
<pb:KR3k0032_WYG_171-38a>¶
建華旗　西京賦乃有昆明靈沼黑水&KR0007;阯周以金隄¶
植以柳杞豫章珍館掲焉中峙牽牛立左織女處右日¶
月於是出入象扶桑與濛汜旋憇乎昆明之池命舟牧¶
為水嬉浮鷁首翳華芝垂翟葆建羽旗齊栧女縱櫂歌¶
發引和校鳴葭奏淮南度陽阿感河馮懷湘娥　校獵¶
賦序曰武帝穿昆明池象滇河游觀侈靡窮妙極麗賦¶
曰昆明靈沼之東集靖冥之館以臨珍池灌以岐梁溢¶
以江河　西征賦乃有昆明之池日月麗天出入乎東¶
<pb:KR3k0032_WYG_171-38b>¶
西朝似暘谷夕類虞淵豫章名宇披流特起儀景星於¶
天漢列牛女以雙峙(又關中記曰堯時已有/沔池漢武因而深廣之)　水經注¶
交水西至石堨武帝開昆明池所造有石闥堰在縣西¶
南三十二里(交水上承樊/川御宿諸水)　後鄧禹傳伐赤眉南至長¶
安軍昆明池大饗士卒　唐許敬宗傳髙宗(顯慶三/年十月)問¶
昆明池是漢何年開對曰因鎬之舊澤穿池元狩三年¶
事也　周蘇綽傳文帝與公卿徃昆明池觀漁(又隋開/皇十三)¶
(年七月丁巳/幸昆明池)　括地志豐鎬二水皆已堰入昆明池無¶
<pb:KR3k0032_WYG_171-39a>¶
復流派　長安志昆明池在長安縣西二十里今為民¶
田¶
　　　漢太液池　清淵(詳見建/章宫)¶
昭紀始元元年春二月黄鵠下建章宫太液池中公卿¶
上壽賜諸侯王列侯宗室金錢各有差注如淳曰謂之¶
液者言天地和液之氣所為也臣瓚曰太液池承隂陽¶
津液以作池也師古曰如瓚之説皆非也黄鵠大鳥一¶
舉千里太液池者言其津潤所及廣　西京雜記大液¶
<pb:KR3k0032_WYG_171-39b>¶
池邊皆彫胡紫籜節叢滿生蒲之類菰菰有米長安人¶
謂為彫葫葭蘆之米解者謂之紫蘀胡之有首者謂緑¶
節其間鳬雛鴈子布滿充積又多紫龜緑鱉池邊多平¶
沙沙上鵜鶘鸊鵜交鶄鴻鶂動輒成羣大液池中有鳴¶
鶴容與清曠採菱越女等舟始元元年春黄鵠下太液¶
池帝為歌曰黄鵠飛兮下建章羽肅肅兮行蹌蹌金為¶
衣兮菊為裳唼喋荷荇出入蒹葭自愧菲薄愧爾嘉祥¶
　三輔黄圖太液池在長安故城西建章宫北未央宫¶
<pb:KR3k0032_WYG_171-40a>¶
西南太液者言其津潤所及廣也關輔記曰(長安志作/關中記)¶
建章宫北有池以象北海刻石為鯨魚長三丈漢書曰¶
(郊祀/志)建章宫(武帝/作)北治大池(漸臺髙二/十餘丈)名曰太液池中¶
起三山以象蓬萊方丈瀛州刻石象魚龍竒獸異禽之¶
屬廟記云建章宫北池名太液周迴十頃有採蓮女鳴¶
鶴之舟三輔舊事曰日出暘谷浴於咸池至虞淵即暮¶
此池象之成帝常以秋日與趙飛燕戲于太液池以沙¶
棠木為舟(沙棠木造/舟不沉)以雲母飾於鷁首一名雲舟又刻¶
<pb:KR3k0032_WYG_171-40b>¶
大桐木為虬龍彫飾如真夾雲舟而行紫桂為柁枻今¶
太液池尚有避風臺即結裾之處　長安志三輔舊事¶
曰建章宫北作清淵又曰清淵北有鯨魚刻石為之¶
西都賦前唐中而後太液　校獵賦序漸臺泰液象海¶
水周流方丈瀛洲蓬萊　西京賦前開唐中彌望廣潒¶
顧臨太液滄池漭沆漸臺立於中央赫昈昈以&KR0042;敞清¶
淵洋洋(注三輔舊事曰建/章宫北作清淵海)神山峩峩列瀛洲與方丈夹¶
蓬萊而駢羅長風激於别島起洪濤而&KR0045;波浸石菌於¶
<pb:KR3k0032_WYG_171-41a>¶
重涯濯靈芝於朱柯海若游於元渚鯨魚失流而蹉&KR0760;¶
(三輔故事池北岸有石魚長三丈廣/五尺西岸有石龜二枚並長六尺)　東都賦太液昆¶
明鳥獸之囿¶
　　　漢百子池¶
黄圖在宫内髙祖七月七日臨百子池作于闐樂正月¶
上辰出池邊盥濯食蓬餌以袚妖邪三月上已張樂池¶
上¶
　　　漢唐中池¶
<pb:KR3k0032_WYG_171-41b>¶
黄圖唐中池周迴十二里在建章宫太液池南　西都¶
賦前唐中而後太液覽滄海之湯湯&KR0045;波濤於碣石(海/畔)¶
(山/也)激神岳之將將濫瀛洲與方壺蓬萊起乎中央(建章/宫其)¶
(西唐中數十/里唐庭也)¶
　　　漢西陂池¶
上林賦日出東沼入乎西陂李善注漢宫殿簿曰長安¶
有西陂池東陂池¶
　　　漢滄池¶
<pb:KR3k0032_WYG_171-42a>¶
黄圖滄池在長安城中舊圖云未央宫有滄池言池水¶
蒼色影蛾池武帝鑿以翫月其旁起望鵠臺以眺月影¶
入池中亦曰眺蟾臺鶴池在長安城西盤池在西北並¶
廢氷池在長安西舊圖云西有彪池亦名聖女泉　初¶
學記長安記曰建章宫有太液滄池中築漸臺¶
　　　漢琳池　桂臺¶
黄圖昭帝始元元年穿琳池廣千步池南起桂臺以望¶
逺東引太液之水池中植分枝荷一莖四葉狀如駢盖¶
<pb:KR3k0032_WYG_171-42b>¶
日照則葉低䕃根莖名曰低光荷以文材為船木蘭為¶
柂刻飛鸞翔鷁飾船首起商臺於池上　古文苑昭帝¶
淋池歌曰秋素景兮泛洪波(見拾/遺記)　揚雄羽獵賦集於¶
靖㝠之館以臨珍池¶
　　　漢少府佽飛外池　池籞¶
黄圖少府佽飛外池漢儀注佽飛具矰繳以射鳬鴈給¶
祭祀故有池　元紀初元二年三月詔罷少府佽飛外¶
池嚴籞池田假與貧民(如淳注與黄圖同也/晉灼曰嚴籞射苑)　宣紀地¶
<pb:KR3k0032_WYG_171-43a>¶
節三年十月詔池籞未御幸者假與貧民注應劭曰池¶
陂池也籞禁苑也¶
　　　漢安邑鹽池¶
見鹽類¶
　　　漢酒池¶
張騫傳行賞賜酒池肉林令外國客徧觀　西域傳贊¶
設酒池肉林以饗四夷之客　黄圖秦酒池在長安城¶
中廟記曰長樂宫中有魚池酒池武帝作以夸羌胡飲¶
<pb:KR3k0032_WYG_171-43b>¶
以鐵盃重不能舉皆抵牛飲西征賦云酒池監於商辛¶
追覆車而不悟　史記正義括地志云漢太上皇廟在¶
雍州長安縣西北長安故城中酒池之北　元和志酒¶
池在長樂宫中武帝所作¶
　　　漢蒲池¶
郊祀志文帝親拜霸渭之會(二水之/合也)五帝廟臨渭其北¶
穿蒲池溝水注師古曰為池而種蒲字或作滿¶
　　　漢濯龍池¶
<pb:KR3k0032_WYG_171-44a>¶
見宫及園類　李雲傳帝在濯龍池　初學記東漢有¶
九龍御龍靈芝白石濯龍天泉池¶
　　　漢鴻池¶
續志鴻池丞二百石注鴻池池名在雒陽東二十里¶
安紀永初三年三月癸巳詔以鴻池假貸貧民注續漢¶
書曰在洛陽東二十里假借也令得漁採其中　桓紀¶
永興元年三月丁亥幸鴻池　趙典傳桓帝時侍中帝¶
欲廣開鴻池典諫曰鴻池泛漑已且百頃猶復増而深¶
<pb:KR3k0032_WYG_171-44b>¶
之非所以崇唐虞之約已遵孝文之愛人也帝納其言¶
而止　楊賜傳先帝之制左開鴻池右作上林不奢不¶
約以合禮中注鴻池在洛陽東上林在西　東京賦洪¶
池清籞渌水澹澹(注同安/帝紀)　水經注穀水又東注鴻池¶
陂百官志曰鴻池池名也在洛陽東二十里丞一人二¶
百石池東西千步南北千一百步四周有塘池中又有¶
東西横塘水溜逕通故李尤鴻池陂銘曰鴻澤之陂聖¶
王所規開源東注出自城池其水又東注合七里澗¶
<pb:KR3k0032_WYG_171-45a>¶
文選注李尤洪池銘曰漸臺中起列館參差　藝文類¶
聚晉張載洪池陂銘曰開源東注出自城池漸臺中起¶
列館參差惟水泱泱厥大難訾¶
　　　漢璧水¶
見明堂類¶
　　　魏靈芝池　靈沼¶
紀黄初三年十一月是嵗穿靈芝池四年五月有鵜鶘¶
集池上詔曰詩人所謂汙澤也曹詩刺共公逺君子而¶
<pb:KR3k0032_WYG_171-45b>¶
近小人豈有賢智之士處于下位乎否則斯鳥何為而¶
至其博舉俊德茂才獨行君子以答曹人之刺　晉宫¶
閣記靈芝池有鳴鶴舟指南舟　文選景福殿賦建淩¶
雲之層盤浚虞淵之靈沼(注沼/名)　魏明引榖水過九龍¶
前為玉井綺欄蟾蜍含受神龍吐流使博士馬均作¶
司南車水轉百戲魚龍曼延¶
　　　魏天淵池¶
紀黄初五年穿天淵池(一本云七年三月伐楊暨/從行天淵池帝論  蜀事)　水¶
<pb:KR3k0032_WYG_171-46a>¶
經注天淵池在洛陽池中有魏文帝九華叢殿基　宋¶
志魏明帝天淵池南設流杯石溝燕羣臣　晉宫閣記¶
天淵池有升進曜陽飛龍射獵舟　後魏興安二年二¶
月乙丑穿天泉池　江總芳林園天淵池銘曉川漾璧¶
夜浪浮金　梁武帝有首夏泛天淵池詩¶
　　　魏芙蓉池¶
文選魏文帝芙蓉池作詩乗輦夜行遊逍遥步西園¶
　　　魏疏圃池　&KR0007;武池(見水/戰類)¶
<pb:KR3k0032_WYG_171-46b>¶
初學記魏在鄴有渌水瓊華疏圃&KR0007;武靈芝池在洛有¶
天泉(池中築/九華臺)流杯幽泉隂流鳴鶴池西晉有含利都亭¶
靈芝濛氾(張載/作賦)潛靈渌池東晉有清游流杯池宋有天¶
泉華林池(池有雙蓮同幹/芙蓉異花並蔕)後魏有鴻鴈流化池梁有閒¶
豫池(池有龍影五采/遂鑄銅龍其上)¶
　　　晉濛汜池¶
張載賦激通渠於千金承瀍洛之長川天子乗玉輦時¶
遨遊排金門出千秋造緑池鏡清流(載&KR0019;云為/濛汜賦)　魏明¶
<pb:KR3k0032_WYG_171-47a>¶
帝鑿濛汜池種芙蓉於中¶
　　　晉西池¶
列&KR0019;温嶠太子起西池樓觀嶠上疏(明帝為太/子時立)¶
謝安出鎮廣陵帝出祖于西池獻觴賦詩劉毅帝¶
大宴於西池有詔賦詩　江逌諫鑿北池及立閣¶
道¶
　　　宋天淵池¶
宋書元嘉十年七月己丑華林天淵池芙蓉異花同蔕¶
<pb:KR3k0032_WYG_171-47b>¶
　選注引潘尼上已日㑹天淵池詩¶
　　　梁昆明池¶
武帝紀有五色雲浮於華林園昆明池¶
　　　後魏流化池¶
孝文宴羣臣於流化池¶
　　　唐昆明池¶
紀髙祖武德九年三月庚寅幸昆明池習水戰壬辰至¶
自昆明池(舊紀武德六年三月乙未幸昆明池宴百官/元年三月辛卯幸昆明池  一本云三年六)¶
<pb:KR3k0032_WYG_171-48a>¶
(月癸丑幸昆明池宴從官/賜錢五年正月壬子幸)太宗貞觀五年正月癸酉獵¶
于昆明池(㑹要正月十三日大蒐上謂髙昌王言樂事/有三  太宗有冬日臨毘明池詩云石鯨分)¶
(玉溜云云子代宗大厯二/年二月壬  幸昆明池)　安樂公主傳嘗請昆明池¶
為私沼帝不許自鑿定昆池延袤數里(定昆池在長安/縣西南十五里)¶
　長安志昆明池漢時有深六尋其袤十里德宗貞元¶
十三年(七月月舊紀/云八  丁巳)命京尹韓臯充使浚之乃追尋漢¶
制引交河及豐合流入于池作堰而通焉(修石炭賀蘭/兩堰并造土)¶
(堰臯刻銘用錢七/千四百二十貫)太和三年又命京兆府浚之　張仲¶
<pb:KR3k0032_WYG_171-48b>¶
素有賦　白居易賦詔開八水注恩波千介萬鱗同日¶
活動植飛沈皆遂性皇澤如春無不被　李庾西都賦¶
御水分溝昆明下流在野灌漑入宫環洲¶
　　　唐月池賜宴¶
儒學傳張後裔字嗣宗髙祖鎮太原引為客以經授太¶
宗即位進燕王咨議從王入朝召見乃賜宴月池令羣¶
臣以春秋酬難帝曰朕昔受大義於君今尚記之嗣宗¶
頓首謝曰陛下乃生知臣叨天功為己力罪也帝大悦¶
<pb:KR3k0032_WYG_171-49a>¶
　　　唐春苑池¶
閻立本傳太宗與侍臣汎舟春苑池見異鳥容與波上¶
悦之詔坐者賦詩而召立本侔狀¶
　　　唐積翠池¶
魏徵傳太宗宴羣臣積翠池(在洛陽/宫西苑)酣樂賦詩徴賦西¶
漢其卒章曰終藉叔孫禮方知皇帝尊帝曰徵言未嘗¶
不約我以禮　實録貞觀十一年十一月辛酉(册府元/龜作辛)¶
(丑/)宴積翠池帝賦尚書曰日昃翫百篇臨燈披五典夏¶
<pb:KR3k0032_WYG_171-49b>¶
康既逸豫商辛亦沈湎恣情昏主多克已明君鮮滅身¶
資累惡成名由積善特進魏徵得西漢曰受降臨軹道¶
爭長趣鴻門驅傳渭橋上觀兵細柳屯夜宴經栢谷朝¶
遊出杜原終藉叔孫禮方知皇帝尊　通鑑貞觀十一¶
年三月庚子上宴洛陽宫西苑泛積翠池謂侍臣以隋¶
為戒　本草圖云漢積翠池中有珊瑚　隋閱散¶
樂於東京芳華苑積翠池側　隋樊子盖陪宴積¶
翠池¶
<pb:KR3k0032_WYG_171-50a>¶
　　　唐曲江池(又見紫雲樓/及漢宜春宫)¶
漢元紀宜春下苑師古注曰即今京城東南隅曲江池¶
是　歐陽詹有記　乾元元年五月己亥於曲江池投¶
龍祈雨太和九年濬昆明曲江二池　孔戢傳為京兆¶
尹嵗旱文宗憂甚戢躬祠曲江池一夕大雨　漢司馬¶
相如賦臨曲江之隑州(秦隑州漢樂游/原隋鑿為池)¶
　　　唐龍首池¶
實録&KR0007;宗先天二年三月甲戌帝以旱親徃龍首池祈¶
<pb:KR3k0032_WYG_171-50b>¶
禱有赤蛇自池而出雲露四布應時雨文宗開成元年¶
三月庚申幸龍首池觀内人賽雨甘澤屢降中外感悦¶
帝賦莫春喜雨詩百官屬和　㑹要元和十三年二月¶
浚龍首池起承暉殿雕飾綺煥太和九年十月(舊紀云/七月戊)¶
(申/)詔左軍二千人填龍首池以為鞠塲　岐陽公主傳¶
開第昌化里疏龍首池為沼¶
　　　唐隆慶池　龍池(詳見龍池樂/章及龍池頌)　興慶池¶
舊紀中宗景龍四年四月乙未幸隆慶池張樂結綵為¶
<pb:KR3k0032_WYG_171-51a>¶
樓宴侍臣泛舟戲樂命賦詩　&KR0007;宗賜宅於隆慶坊所¶
居宅外有水池浸溢頃餘望氣者以為龍氣　㑹要開¶
元二年閏二月祠龍池六月蔡孚獻龍池篇公卿已下¶
一百三十篇太常考其合律者為樂章十首(十六年正/月庚申制)¶
(曰飛佳氣於在田之際/湧瑞日於或躍之池)十八年十二月二十九日有龍¶
見于興慶池因祀而見也(一本又云十九年五月壬申/京師旱帝親禱興慶池是夜)¶
(大雨乙亥裴光庭奏宣付史館七/月甲戌久旱又親禱翌日大雨)貞元十三年(舊紀四/月壬戌)¶
幸興慶宫龍堂祈雨有白鸕鷀浮沈水際後果大雨(舊/紀)¶
<pb:KR3k0032_WYG_171-51b>¶
(乙丑/大雨)　六典所居之東有舊井忽涌為小池至景龍中¶
為龍池焉　張九齡頌曰濯濯靈泉洞冥皇祇滋液流¶
衍化為神池曰止曰行惟聖之作匪鱣匪鮪惟龍之躍¶
五聖在天丕命曾孫髙視河洛同符&KR0007;元亦有黄龍出¶
於靈沼明明穆穆天子之表　初學記蘇瓌馬懷素興¶
慶池侍宴應制詩¶
　　　唐廣仁池(陂/)　福源池¶
地理志鄭州管城縣有僕射陂後魏孝文賜僕射李冲¶
<pb:KR3k0032_WYG_171-52a>¶
因以為名天寶六載更名廣仁池(㑹要云/廣仁陂)汴州開封縣¶
有福源池本蓬池天寶六載更名福源並禁漁採　㑹¶
要天寶六載正月二十九日詔今陽和布氣蠢物懷生¶
在於含養必期遂性其滎陽僕射陂陳留蓬池宜斷採¶
捕仍改名云(初學記大梁有蓬池氏續述征記/大梁西南七十里尉  縣有蓬池)¶
　　　唐九成宫東臺山池¶
王勃賦序云松峯桂壑紅泉碧磴金石千聲雲霞萬色¶
　　　唐放生池¶
<pb:KR3k0032_WYG_171-52b>¶
㑹要乾元二年三月己丑肅宗命史元琮張延玉宣詔¶
天下州縣臨江帶郭處各置放生池始洋州興道訖于¶
昇州(凡八十/一所)刺史顔真卿述碑銘一章乞御書題額(立/石)¶
(吳興漢碑云成湯存一面/之網  武致銜珠之答)　賀知章&KR0019;求周宫湖數頃¶
為放生池賜鏡湖剡川一曲　劉餗&KR0019;記梁武帝崇奉¶
釋氏置放生池謂之長命洲唐太平公主於京西撅地¶
贖水族之生者置其中謂之放生池　藝文類聚梁元¶
帝有荆州放生亭碑　放生池碑孝經&KR0019;所記率¶
<pb:KR3k0032_WYG_171-53a>¶
以好生為盛徳於民既然物亦以之故魚鱉咸若¶
志於書靈臺牣躍歌於詩信及豚魚系於易母麛¶
母卵戒於月令推放麑之仁孟孫從而託子斷泗¶
淵之罟魯君以為得法童兒不捕將鄒之雉廉掾¶
知其有仁心乃若奪命鼎息轉之清波舍枯肆之¶
歸而遂函生之樂則金仙氏之説實倡之　列子¶
邯鄲之民以正旦獻鳩於簡子曰正旦放生示¶
有恩也¶
<pb:KR3k0032_WYG_171-53b>¶
　　　唐寶應靈慶池¶
地理志河中府安邑有鹽池與解為兩池大厯十二年¶
生乳鹽賜名寶應靈慶池　韓滉&KR0019;滉判度支大厯十¶
二年秋潦敗河中鹽滉奏池産瑞鹽帝遣諫議大夫蔣¶
鎮亷狀鎮還乃賀帝請置祠詔號寶應靈慶池(舊紀大/厯十二)¶
(年十月丁亥韓滉言之賀通鑑十一月丙/辰蔣鎮還奏瑞鹽上表  請置祠賜號)¶
　　　唐魚藻池¶
德宗舊紀貞元十三年七月壬辰浚湖渠魚藻池深五¶
<pb:KR3k0032_WYG_171-54a>¶
尺(一本云幸魚藻池池/先深一丈浚加四尺)　順宗紀侍宴魚藻宮張氷嬉¶
綵艦宫人為櫂歌(見宫/類)　穆宗舊紀元和十五年八月¶
壬辰發神策六軍二千人浚魚藻池　㑹要元和十五¶
年九月幸魚藻池大張樂觀競渡¶
　　　唐蓬萊池¶
李絳傳憲宗嘗畋苑中至蓬萊池謂左右曰絳嘗以諫¶
我今可返也其見禮憚如此(畏直臣之諫而/不敢盤于游畋)　唐鑑元¶
和五年帝欲近獵苑中至蓬萊池西曰李絳必諫不如¶
<pb:KR3k0032_WYG_171-54b>¶
且止　㑹要元和十二年五月(一本云閏/五月己酉)新作蓬萊池¶
周廊四百間　韋處厚集序穆宗初為中書舍人侍游¶
蓬萊池延問大義退而進六經法言二十編　李德裕¶
詩注學士初上賜食皆蓬萊池魚鱠　雍録蓬萊池在¶
東内之北其欲徃獵則禁苑也¶
　　　唐凝碧池　臨碧池¶
㑹要寶厯二年六月幸凝碧池觀魚(舊紀云六月辛酉/幸凝碧池令兵士)¶
(千餘人於池中取大/魚長大者送入新池)　敬宗紀寶厯三年六月辛酉觀¶
<pb:KR3k0032_WYG_171-55a>¶
魚于臨碧池(在苑中詩亦/見王維)　六典東都禁苑有凝碧之¶
池　太宗御製述聖賦序因兹餘隟乃修苑囿其勝地¶
則有積翠凝碧其川阜則有濯龍平樂¶
　　　唐珠池¶
懿宗紀咸通四年七月辛卯朔弛亷州珠池禁¶
　　　唐九洲池¶
東京記東都城有九洲池在仁智殿之南歸義門之西¶
其池曲象東海之洲居地十頃水深丈餘魚鳥翔泳花¶
<pb:KR3k0032_WYG_171-55b>¶
卉羅植　國史志内園有九江池¶
　　　唐璧水¶
禮志皇帝御明堂讀時令設羣官於璧水東之門外(通/典)¶
(云璧水東/門之外)文官在北武官在南俱西上　明堂位正義¶
案異義今戴禮説盛德記曰明堂其外有水名曰辟廱¶
水經注建隆講武池¶
見水戰類¶
　　　太平興國金明池¶
<pb:KR3k0032_WYG_171-56a>¶
見水戰類　祥符二年四月丁亥賜金明池善泅軍士¶
緡錢先是每嵗為競船之戲車駕必臨視之嘉祐二年¶
三月二十三日命契丹使觀金明池水嬉賜宴瓊林苑¶
熙寧三年四月三日元豐二年四月辛丑幸觀水嬉¶
樂史獻金明池賦召為三館編修李昌齡獻詩百韻太¶
宗嘉之擢直史館¶
　　　祥符泰山玉女池　記¶
祥符元年議東封先營頓置泰山頂有玉女池(實録/云泉)素¶
<pb:KR3k0032_WYG_171-56b>¶
壅而濁至是泉忽湍清泚甘美工徒賴以汲用經度制¶
度使王欽若請濬治之池側有石像頗摧折九月詔皇¶
城使劉承珪易以玉石辛酉像成召宰臣觀於崇政殿¶
西序遣使礱石為龕奉置舊所欽若致祭十月己丑上¶
作記示輔臣庚戌上步自御幄觀玉女泉命王旦等觀¶
聖製石記　水經注具茨山潩水出其阿而流為¶
陂俗謂之玉女池　隋開皇十七年五月宴百寮¶
於玉女泉¶
<pb:KR3k0032_WYG_171-57a>¶
　　　祥符凝祥池¶
八年五月癸巳詔㑹靈觀池名凝祥(即舊池導惠/民河注之)園名¶
奉靈十一月丁巳幸　元豐五年正月十四日幸六年¶
十一月九日幸元祐四年正月十四日幸¶
　　　祥符象瀛山池¶
後苑有象瀛山池　祥符九年二月二十七日後苑觀¶
太宗御書移幸流杯殿泛觴登象瀛山翠芳亭遂宴玉¶
宸殿　汴都賦寶閣靈沼巍峩泛灔繚以重垣防以囘¶
<pb:KR3k0032_WYG_171-57b>¶
隄雲屋連簃瓊闌壓墀恍湡浯與方壺帝令&KR0017;鑿而神¶
移¶
　　　紹興放生池¶
紹興十三年五月乙亥中書舍人楊愿請倣唐乾元及¶
國朝故事詔天下置放生池工部郎中林乂請以臨安¶
府西湖為放生池從之　景徳四年三月乙巳召輔¶
臣對苑中過山亭臨放生池天禧元年十一月壬寅¶
詔淮南江南荆湖治放生池¶
<pb:KR3k0032_WYG_171-58a>¶
　　　淳熙放生池¶
淳熙三年十二月十七日詔西湖係放生池不得採捕¶
　　　厯代池名¶
前漢¶
　昆明　太液　積草　百子　唐中¶
魏¶
　虞淵沼　蘭渚　&KR0007;武　靈芝　天淵¶
後魏¶
<pb:KR3k0032_WYG_171-58b>¶
　碧海　&KR0007;武　天淵　流觴　鴻鴈(代同/下)　天泉¶
　神泉　旋鴻¶
隋¶
　積翠　凝碧　芳夏　九曲　九洲¶
唐¶
　蓬萊　龍首　魚藻　太液　定昆　興慶¶
三十六國¶
　清源(一作/涼)　靈芝　渌漣¶
<pb:KR3k0032_WYG_171-59a>¶
六朝¶
　天泉　清遊¶
北齊¶
　金華¶
丹臺新録所載¶
　蘂淵　瓊池¶
　　津名¶
　玉醴　琅園　空同　始暉　滄浪　曜靈¶
<pb:KR3k0032_WYG_171-59b>¶
　　山名¶
　金庭　龜　竹葉　金華　鬱絶　三秀嶺¶
　¶
　¶
　¶
　¶
　¶
　玉海卷一百七十一¶
