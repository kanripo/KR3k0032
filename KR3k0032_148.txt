#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百四十八
#+PROPERTY: JUAN 卷一百四十八
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百四十八
<pb:KR3k0032_WYG_148-1a>¶
欽定四庫全書¶
　玉海卷一百四十八¶
　　　　　　　　　　　　宋　王應麟　撰¶
　兵制¶
　　馬政(一/)¶
　古者牧養之馬有養之官有藏之於民官民通牧者¶
　周也牧於民而用於官者漢也牧於官而給於民者¶
　唐也¶
<pb:KR3k0032_WYG_148-1b>¶
　　　黄帝馬師¶
列仙傳(劉向/撰)馬師皇者黄帝馬師　淮南子黄帝治天¶
下飛黄服皁　吕氏春秋乗雅作駕寒哀作御¶
　　　夏九代馬¶
山海經大樂之野夏后啓於此舞九代馬乗兩龍　文¶
選王元長序夏后兩龍載驅璿臺之上注良曰夏后啓¶
有馬號為兩龍乗游於璿臺之上以饗諸侯百官也¶
　　　殷牧師¶
<pb:KR3k0032_WYG_148-2a>¶
後漢西羌傳殷太丁之時周季歴復伐燕京之戎後二¶
年周人克余無之戎於是太丁命季歴為牧師注季歴¶
文王之父也竹書紀年曰太丁四年周人伐余無之戎¶
克之周王季命為殷牧師　秦紀費昌為湯御太戊使¶
中衍為御　吕氏春秋伊尹說湯曰青龍之匹遺風之¶
乗(注馬/名)　詩出車我出我車於彼牧矣注出車就馬於¶
牧地我我殷王也　禹貢萊夷作牧(注可以/放牧)　記夏戎¶
事乗驪殷戎事乗翰周乗騵夏駱馬黒鬛殷白馬黒首¶
<pb:KR3k0032_WYG_148-2b>¶
周黄馬蕃鬛(疏魯有三/代之馬)　宋志夏馬駵殷馬駱周馬騂¶
　　　周十二閑　六廏　馬政¶
夏官校人中大夫二人上士四人下士十有六人(注校/人馬)¶
(官之/長)掌王馬之政(注政謂差擇養乗之數也月令曰班/馬政  左傳昭公二十七年楚都君)¶
(子及王馬之屬注王/之養馬官屬校人也)辨六馬之屬種馬一物戎馬一物¶
齊馬一物道馬一物田馬一物駑馬一物(玉路駕種馬/戎路駕戎馬)¶
(金路駕齊馬象路駕道馬田路駕田馬駑馬給宫中之/役  詩車攻我馬既同注宗廟齊豪尚純也戎事齊力)¶
(尚强也田獵齊足尚疾也先魯頌正義天子戎路無飾/故卑於象路戎馬尚强故  於齊馬  詩六月比物四)¶
<pb:KR3k0032_WYG_148-3a>¶
(驪注毛物也正義戎車雖以齊力為主亦不厭其同色/故曰駟騵彭彭又曰乗其四騏田獵齊足而曰四黄既)¶
(駕皆同色也無同色者乃取異毛騏駵是中騧驪是&KR0406;/是也  輈人國馬之輈注國馬謂種戎齊道馬髙八尺)¶
凡頒良馬而養乗之乗馬一師四圉三乗為皁皁一趣¶
馬三皁為繫繫一馭夫六繫為廏廏一僕夫六廏成校¶
校有左右駑馬三良馬之數麗馬一圉八(八疑為六/字之誤)麗¶
一師八師一趣馬八趣馬一馭夫(良善馬五路之馬鄭/司農云四匹為乗養)¶
(馬為圉康成謂二耦為乗自乗至廏其數二百一十六/匹易乾為馬此應乾之筴也至校變為言成者明六馬)¶
(各一廏此云六馬者蓋合下駑馬三分之一言之自此/而王馬小備也校有左右則良馬一種者四百三十二)¶
<pb:KR3k0032_WYG_148-3b>¶
(匹五種合二干一百六十匹駑馬三之則為千二百九/十六匹五良一駑凡三千四百五十六匹然後王馬大)¶
(備詩云騋牝三千此謂王馬之大數與麗偶也駑馬自/圉至馭夫凡馬千二十四匹與三良馬之數不相應八)¶
(皆為六字之誤也師十二匹趣馬七十二匹則馭夫四/百三十二匹然後而三之無僕夫者不駕於五路卑之)¶
(也/)天子十有二閑(每廏為/一閑)馬六種邦國六閑(晉六/騶)馬四¶
種家四閑馬二種(諸侯無種戎而有齊道田駑大夫有/田馬其駑馬皆分為三  魯頌傳有)¶
(良戎而/無齊道)凡馬特居四之一春祭馬祖執駒(馬祖天/駟也)夏祭¶
先牧頒馬攻特(先牧始/養馬者)秋祭馬社臧僕(馬社始乗馬者/臧僕謂簡練馭)¶
(者世本相/土作乗馬)冬祭馬步獻馬講馭夫(馬步神為/災害馬者)凡大祭祀¶
<pb:KR3k0032_WYG_148-4a>¶
朝覲會同毛馬而頒之軍事物馬而頒之(毛馬齊其色/物馬齊其力)¶
　趣馬(下士皁/一人)掌賛正良馬而齊其飲食簡其六節(注/差)¶
(王馬以為六等常書立/政趣馬小尹庶  吉士)　巫馬(下士二人/醫四人)掌養疾馬而¶
乗治之　牧師(下士/四人)掌牧地皆有厲禁而頒之孟春焚¶
牧中春通淫掌其政令凡田事贊焚萊　廋人(下士閑/二人)¶
掌十有二閑之政教以阜馬佚特教駣(音/肇)攻駒及祭馬¶
祖祭閑之先牧及執駒散馬耳圉馬(九者皆/有政教)正校人員¶
選(校人謂/師圉也)馬八尺以上為龍(月令駕/蒼龍)七尺以上為騋(詩/騋)¶
<pb:KR3k0032_WYG_148-4b>¶
(牝三/千)六尺以上為馬　圉師乗一人(四馬/為乗)掌教圉人養¶
馬春除蓐釁廏始牧夏庌馬冬獻馬(蓐馬兹也馬既出/而除之新釁焉神)¶
(之也庌音雅庌廡/所以庇馬涼也)　圉人良馬匹一人駑馬麗一人(麗/耦)¶
(也/)掌養馬芻牧之事以役圉師凡賔客喪紀牽馬而入¶
陳廞馬亦如之(周秩官曰司馬陳芻注司馬掌帥圉人/養馬故陳芻  周制曰國有郊牧注放)¶
(牧之地載/師有牧田)　馬質(中士/二人)掌質馬馬量三物曰戎田駑皆¶
有物賈綱惡馬禁原蠶(注天文辰為馬/蠶書蠶為龍精)　馭夫分公馬¶
而駕治之(注乗調六/種之馬)　秋官蠻隸掌役校人養馬　月¶
<pb:KR3k0032_WYG_148-5a>¶
令仲夏班馬政(養馬之政教廋人職曰/掌十有二閑之政教)季秋班馬政命¶
僕及七騶咸駕(馬政謂齊其色度/其力使同乗也)　周官馬政養之以¶
皁乗廏校視之以圉牧廋巫設祖牧社步之祭以¶
謹其本時出入游靡之節以宣其性情分庌棧牝¶
牡之别以一其種嚴攻講刻剔之䇿以就其才又¶
為之禁原驅䗽綱惡去害　春祭房星尊祖也夏祭¶
先牧尚養也秋祭馬社敬乗也冬祭馬步存祖也　&KR0008;¶
之秣之斯馬斯才既伯既禱有駜有容芻秣之式掌于¶
<pb:KR3k0032_WYG_148-5b>¶
太宰以馬名卿列于夏官　駟騵彭彭武王所乗駟鐵¶
孔阜秦襄以田是齊色不專宗廟　詩正義干旄&KR0019;&KR0406;¶
馬五轡王肅云古者一轅之車駕三馬則五轡其¶
大夫皆一轅車夏后氏駕兩謂之麗殷益以一騑¶
謂之&KR0406;周人又益一騑謂之駟本從一&KR0406;而來亦¶
謂之&KR0406;王基云商頌約軝錯衡八鸞鏘鏘則殷駕四¶
不駕三也又異義天子駕數易孟京春秋公羊說天子¶
駕六毛詩說天子至大夫同駕四士駕二詩之四騵彭¶
<pb:KR3k0032_WYG_148-6a>¶
彭武王所乗龍旂承祀六轡耳耳魯僖所乗四牡騑騑¶
周道倭遲大夫所乗禮王度記天子駕六諸侯與卿同¶
駕四大夫駕三士駕二庶人駕一說與易春秋同&KR0007;之¶
聞也周禮校人乗馬一師四圉四馬為乗此一圉養一¶
馬而一師監之也尚書布乗黄朱言獻四黄馬朱鬛也¶
既周天子駕六則校人何不以馬與圉以六為數諸侯¶
何以不獻六馬王度記曰大夫駕三經傳無所言是自¶
古無駕三之制也　詩吉日庚午疏必用午日者蓋於¶
<pb:KR3k0032_WYG_148-6b>¶
辰午為馬故也　無羊疏擬駕用者屬牧師令生息者¶
屬牧人¶
　　　周戎馬¶
左傳成元年三月作丘甲注周禮九夫為井四井為邑¶
四邑為丘丘十六井出戎馬一匹牛三頭四丘為甸甸¶
六十四井出長轂一乗戎馬四匹牛十二頭甲士三人¶
步卒七十二人此甸所賦今魯使丘出之正義注多是¶
司馬法而以周禮冠之以司馬法祖述周禮所陳即周¶
<pb:KR3k0032_WYG_148-7a>¶
法也司馬法六尺為步步百為畆畆百為夫夫三為屋¶
屋三為井四井為邑四邑為丘丘有戎馬一匹牛三頭¶
是曰匹馬丘牛四丘為甸甸六十四井出長轂一乗馬¶
四匹牛十二頭甲士三人步卒七十二人戈楯具謂之¶
乗馬鄭注論語云司馬法成方十里出革車一乗注小¶
司徒云成出革車一乗甲士十人徒二十人與此不同¶
者謂公卿大夫畿内采地之制此謂諸侯邦國出軍之¶
法甸即乗也六十四井出車一乗故以甸為名　書周¶
<pb:KR3k0032_WYG_148-7b>¶
官注夏官卿主戎馬之事掌國征伐　詩秦駟驖四馬¶
既閑正義四種之馬諸侯無種戎四馬當八轡言六轡¶
者以驂馬内轡納之於觖故在手唯六轡聘禮云賔覿¶
總乗馬注云總八轡牽之謂賛者步牽馬故八轡皆在¶
手也大叔于田言六轡如手謂馬之進退如御者之手¶
為御之良此言在手謂不假控制為馬之良　曲禮前¶
有車騎則載飛鴻疏古人不騎馬經典無言騎者今言¶
騎是周末時禮　陸氏曰古稱黄帝以車戰蚩尤以騎¶
<pb:KR3k0032_WYG_148-8a>¶
戰又齊魯相遇以鞍為几則軍之有騎尚矣(詳見/後)¶
　　　周八駿(圖/)¶
穆天子傳癸酉天子命駕八駿之乗右服&KR0008;騮而左騄¶
耳右驂赤蘎(古驥/字)而左白□天子主車造父為御□□¶
為右次車之椉右服渠黄而左踰輪右驂盜驪而左山¶
子柏天主車參伯為御奔戎為右至于黄澤官樂謡曰¶
黄之池其馬歕沙皇人威儀黄之澤其馬歕玉皇人夀¶
榖　列子周穆王肆意逺遊命駕八駿之乗左服&KR2194;(華/字)¶
<pb:KR3k0032_WYG_148-8b>¶
騮而右綠耳右驂赤驥而左白&KR2059;(古義/字)主車則造父為¶
御&KR0034;(泰/字)□(丙/字)為右次車之乗右服渠黄而左踰輪左驂¶
盜驪(即纖/離)而右山子柏天主車參百為御奔戎為右驅¶
馳千里至於巨蒐氏之國宿于崑崙之阿赤水之陽别¶
日升于崑崙之丘以觀黄帝之宫遂賔于西王母觴于¶
瑶池之上乃觀日之所入一日行萬里　史記秦本紀¶
造父以善御幸于周繆王得驥温驪驊騮(一云/華騮)綠耳之¶
駟(集解郭璞曰紀年云北唐之君來見以一驪馬是生/綠耳八駿皆因其毛色以為名號駰按穆天子傳有)¶
<pb:KR3k0032_WYG_148-9a>¶
(八駿之乗此紀不具郊爾雅疏云穆天子傳丙寅天子/屬官効器乃命正公  父受勅憲用中八駿之乗以飲)¶
(于枝洔之中積石之南河郭注云盜驪者為馬細頸綠/耳者紀年云北唐之君來見以一驪馬是生綠耳  栁)¶
(宗元觀八駿圖說云好事/者為之圖宋齊以來傳之)西巡狩樂而忘歸徐偃王作¶
亂造父為繆王御長驅歸周一日千里以救亂繆王以¶
趙城封造父白此為趙氏非子居犬丘好馬及畜善養¶
息之犬丘人言之周孝王孝王召使主馬于汧渭之間¶
馬大蕃息孝王曰昔栢翳為舜主畜畜多息故有土賜¶
姓嬴今其後世亦為朕息馬其分土為附庸邑之秦使¶
<pb:KR3k0032_WYG_148-9b>¶
復續嬴氏祀　拾遺記穆王即位三十二年巡行天下¶
馭黄金碧玉之車傍氣乗風起朝陽之岳自明及晦窮¶
㝢縣之表御八龍之駿一名絶地足不踐土二名翻羽¶
行越飛禽三名奔霄夜行萬里四名超影逐日而行五¶
名踰輝毛色炳耀六名超光一形十影七名騰霧乗雲¶
而奔八名挾翼身有肉翅遞而駕焉按轡徐行以匝天¶
地之域　書穆王命伯冏為太僕正正于羣僕侍御之¶
臣(造父為御周遊天下導其侈者果出于/僕御之間人心操舍之無常可懼哉)　隋志五行¶
<pb:KR3k0032_WYG_148-10a>¶
類有周穆王八馬圖(選七命注駿馬/圖有含陽侯驃)　國史志史道碩¶
畫八駿圖一卷　崇文目八駿圖一卷(小/說)　唐李觀有¶
八駿圖序　栁宗元有觀八駿圖說¶
淮南子散宜生得騶虞雞斯之乗　說文馬赤鬛縞身¶
目若黄金名曰&KR0008;吉皇之乗周文王時犬戎獻之　左¶
傳唐成公有兩驌驦馬　古今注秦始皇有七名馬一¶
追風二白兔三躡影四追電五飛翮六銅雀七晨鳬¶
張說集秦汧渺渺尚想非子之風魯野區區猶傳史克¶
<pb:KR3k0032_WYG_148-10b>¶
之頌(穆王八駿有驊騮騄耳之號/漢文九逸有浮雲絶塵之目)¶
　　　周良馬¶
穆天子傳壬戌天子至于雷首犬戎觴天子雷首之阿¶
乃獻良馬四六天子使孔牙受之(水經注引云云/受之於雷水)己巳¶
天子東征食馬于漯水之上(水經注/引之)　水經注湖水出¶
桃林塞之夸父山其中多野馬造父于此得驊騮綠耳¶
盜驪之乗以獻周穆王使之馭以見西王母　&KR0045;雄河¶
東賦注師古曰翠龍穆天子所乗馬也¶
<pb:KR3k0032_WYG_148-11a>¶
　　　魯延廏　法廏　坰牧　晉六騶(小駟/)¶
左傳莊二十九年春新作延廏書不時也凡馬日中而¶
出日中而入正義春分百草始繁則牧於坰野秋分農¶
功始藏水寒草枯則皆還廏此周典之制也(詩箋乗馬/繫於廏無)¶
(事則委之以莝有事/乃予之榖愛國用也)　榖梁傳延廏者法廏也(注六閑/之舊制)¶
　魯頌駉頌僖公也僖公牧於坰野駉駉牡馬有驈皇¶
驪黄(首章言良馬朝祀/所乗故云彭彭)騅駓騂騏(二章言戎馬齊力/尚强故云伾伾)驒¶
駱駵雒(三章言田馬齊足/尚疾故云繹繹)駰騢驔魚(卒章言駑馬給雜/使貴肥壯故云祛)¶
<pb:KR3k0032_WYG_148-11b>¶
(袪/)思無疆期斁邪馬思臧才作徂正義禮諸侯六閑馬¶
四種傳謂有良戎田駑不言齊道魯金象路共駕良馬¶
戎路駕戎馬田路駕田馬駑給宫中之役　衛風騋牝三¶
干(衛兼&KR0385;&KR0352;而有之馬數過禮制/齊語桓公封衛與之繫馬三百)　命彼倌人(主駕/者)¶
秦風小戎文茵暢轂駕我騏&KR1107;四牡孔阜六轡在手騏¶
駵是中騧驪是驂俴駟孔羣厹矛鋈錞(李斯書乗/纖離之馬)　左¶
傳僖十五年晉乗小駟鄭入也慶鄭曰大事必乗其産¶
生其水土知其人心安其教訓服習其道(冀之北土馬/之所生無興)¶
<pb:KR3k0032_WYG_148-12a>¶
(國焉良晉問云牽以荀息御/以王  超以范鞅掀以欒鍼)　成十八年晉程鄭為乗¶
馬御六騶屬焉使訓羣騶知禮注六閑之騶周禮諸侯¶
有六閑馬正義周禮掌馬之官無名騶者襄三十三年¶
傳豐㸃為孟氏之御騶則騶亦御之類每廏有趣馬十¶
八人六閑之騶有一百八人(晉語謂之賛僕秋晉屈産/之乗  月令季  班馬政)¶
(命僕及七騶咸駕注七騶謂趣馬主為諸官駕說者正/義皇氏云天子馬有六種種别有騶則六騶也又有總)¶
(主之人并六騶/為七故為七騶)　襄二十五年楚蒍掩賦車籍馬注籍¶
疏其毛色嵗齒以備軍用　鄭有馬師　楚有監馬尹¶
<pb:KR3k0032_WYG_148-12b>¶
宫廏尹　楚語國馬足以行軍公馬足以稱賦(注國馬/民馬公)¶
(馬公之/戎馬也)　韓非子秦穆公起卒革車五百乗疇騎二千¶
步卒五萬輔重耳入于晉(疇等也言/馬齊等)　史記蘇秦傳燕¶
車六百乗騎六千匹趙車千乗騎萬匹魏車六百乗騎¶
五千匹楚車千乗騎萬匹秦北有代馬(戰國䇿蘇厲說/趙曰代馬胡駒)¶
　公羊注禮大夫以上至天子皆乗四馬所以通四方¶
也天子馬曰龍髙七尺以上諸侯田馬髙六尺以上卿¶
大夫曰駒髙五尺以上　禮大司馬帥師執提鄭司¶
<pb:KR3k0032_WYG_148-13a>¶
農云謂馬上鼓疏曰先鄭葢據當時已有單騎舉¶
以況周其實周時皆乗車無輕騎法也　春秋正¶
義古者馬以駕車六國時始有單騎蘇秦云車千¶
乗騎萬匹是也　司馬法孫子無騎戰吳起之為¶
武侯戰以車五百乗騎三千匹而破秦五十萬衆¶
其書六篇往往皆有騎戰蘇秦說六國於燕言騎六千¶
匹於趙楚言騎萬匹於魏言騎五千匹張儀說韓言秦¶
騎萬匹趙變胡服招騎射此皆戰國用騎戰之驗今六¶
<pb:KR3k0032_WYG_148-13b>¶
韜言騎戰決非太公所作古亦未有無車而乗馬者故¶
易曰舍車而徒(餘又見周/戎馬段)¶
　　　漢五監　六廏　六牧師苑　三十六苑　騎¶
　　　馬令　駿馬監　建章監　家馬官　長樂未¶
　　　央廏　中廏令¶
百官表大僕秦官掌輿馬有兩丞屬官有大廏未央家¶
馬三令各五丞一尉(大廏者天子之法廏惠帝紀所謂/都廏也  家馬供天子私用非大)¶
(祀戎事軍國所需故謂之家/馬  上官桀為未央廏令)又車府路軨騎馬駿馬四¶
<pb:KR3k0032_WYG_148-14a>¶
令丞又龍馬閑駒槖泉騊駼承華五監長丞(如淳曰槖/泉廏在槖)¶
(泉宫下騊駼野馬也師古曰閑闌養馬之所也故曰閑/駒騊駼出北海中其狀如馬非野馬也  嚴安為騎馬)¶
(令/)又邊郡六牧師苑令各三丞(注師古曰漢官儀云牧/師諸苑三十六所  漢)¶
(儀注云太僕牧師諸苑三十六所奴景紀注如淳曰漢/儀注置北邊西邊以郎為苑監官  婢三萬人養馬三)¶
(十萬/匹)又牧槖昆蹏令丞(槖槖駝昆蹏好馬名也蹏音蹄/爾雅曰昆蹏趼善升甗者也師)¶
(古曰牧槖言牧養槖駝也苑郭璞/曰昆蹏善上山秦時昆蹏  是也)皆屬焉中太僕掌皇¶
太后輿馬不常置也武帝太初元年更名家馬為挏(徒/孔)¶
(反/)馬(樂志孔光奏省樂官七/十二人給大官挏馬酒)初置路軨(五行志未央殿/輅軨中云云孟)¶
<pb:KR3k0032_WYG_148-14b>¶
(康曰廏名也門黄圖路軨蓋在未/央宫中掌宫  輿馬亦曰未央廏)水衡都尉元鼎二年¶
初置屬官有技巧六廏令丞成帝建始二年(三月/丙午)省技¶
巧六廏官(秋減乗輿廏馬路漢舊儀云天子六廏未央/承華騊駼騎馬  軨大廏也馬皆萬匹據此)¶
(表太僕屬官已有大廏未央路軨騎馬騊駼承華而水/衡又云六廏技巧官是技巧之徒供六廏者其官别屬)¶
(水衡也廏劉氏曰上林/自有六  一令丞主之)　地理志北地郡靈洲縣有河¶
竒苑號北苑歸德縣有堵苑白馬苑郁郅縣有牧師苑¶
官(苑謂/馬牧)遼東郡襄平縣有牧師官西河郡鴻門縣有天¶
封苑太原郡有家馬官(注漢有家馬廏一廏/萬匹後改曰挏馬)　功臣表¶
<pb:KR3k0032_WYG_148-15a>¶
(兼史/記)張良以廏將從起下邳王陵以廏將别定東郡南¶
陽祕彭祖為中廏令夏侯嬰為沛廏司御為滕令因奉¶
車復為太僕齊受以家車吏入漢(師古曰家車/非軍國所用)　紀文¶
帝二年十一月癸夘詔太僕見馬遺財足餘皆以給傳¶
置(賈山至言云省廏馬以賦/縣傳去諸苑以賦農夫)　昭帝始元四年七月詔¶
往時令民共出馬其止勿出諸給事中都官者且減之¶
元鳯三年正月罷中牟苑賦貧民(注在/滎陽)　元帝初元元¶
年九月詔太僕減穀食馬(貢禹言髙祖文景循古節儉/廏馬百餘匹今廏馬食粟將)¶
<pb:KR3k0032_WYG_148-15b>¶
(萬匹惟深察古道從其儉者可無過數千匹/乃下詔太僕減榖食馬省宜春苑與貧民)二年三月¶
詔罷黄門乗輿狗馬五年四月詔乗輿秣馬無乏正事¶
而已　武紀太初二年五月籍吏民馬補車騎馬(武帝/初廏)¶
(馬四十萬匹口鹽鐡論云賢良曰一馬伏/櫪當中家六  之食無丁男一人之事)　列傳李陵¶
為建章監監諸騎(衛青亦/為之)　金日磾為馬監(日磾弟倫/輸黄門養)¶
(馬/)　吾丘夀王願養馬黄門　衛青使咸宣買馬河東¶
召為廏丞(史記云/大廏丞)　傅介子元鳯中以駿馬監求使大¶
宛遷平樂監　戾太子傳發中廏車載射士(師古曰中/廏皇后車)¶
<pb:KR3k0032_WYG_148-16a>¶
(馬所在駙楚有宫廏尹養由基扈魏王朗曰西京中廏/則騑騄  馬六萬餘匹外牧則  養三萬而馬十之)¶
　續志太僕有未央廏令長樂廏丞(鄭衆子安世為長/樂未央廏令與來)¶
(歴俱詣鴻都門注/廏令秩六百石)本注舊有六廏令中興省約但置一¶
廏後置左駿令廏别主乗輿御馬後或并省太子廏長¶
一人四百石主車馬　古今注漢安元年七月置承華¶
廏令　安帝紀永初元年九月壬午詔廏馬非乗輿常¶
所御者皆減半食¶
　　　漢九廏¶
<pb:KR3k0032_WYG_148-16b>¶
三輔黄圖未央大廏在長安故城中翠華大輅果馬軛¶
梁騎馬大宛胡河騊駼(凡九/廏)在長安城外霸昌觀馬廏¶
在長安城外都廏天子車馬所在中廏皇后車馬所在¶
(太平御覽云黄圖未央宫有金廏輅軨廏大廏果馬廏/軛梁廏騎馬廏大宛廏胡河廏騊駼廏凡廏尢在城内)¶
　　　漢都廏　霸昌廏　交道廏　濯龍廏¶
惠紀三年七月都廏災(大廏者天子法廏所謂都廏也/是時天子居未央宫供天子之)¶
(用也家馬供天子私用非戎祀軍國所須故謂家馬也/騎馬所用雖未詳然非天子所御也龍馬以下五監皆)¶
(牧養之所也牧槖師古曰牧養槖駝也昆蹏爾雅云昆是/蹏趼善升甗郭璞謂蹏如趼而健上山秦時有騉蹏苑)¶
<pb:KR3k0032_WYG_148-17a>¶
(也邊郡六牧師苑漢官儀所謂三/十六所是也此西都馬政之大畧)　史記田叔還至霸¶
昌廏(括地志在雍州萬年東北三十八/里  郡國志在長安西二十五里)　谷永傳敕過¶
交道廏勿追(注去長安六/十里近延陵)　文選赭白馬賦注盧植集¶
曰詔給濯龍廏馬三百匹(銑曰濯龍/内廏名)　晉志漢侍御史¶
五曹四曰尉馬曹掌廏馬　廏嗇夫(田廣/明傳)　騶馬猥佐¶
(楊惲傳給騶使乗之佐主猥馬/吏也  恵紀武士騶騶騎也)¶
　　　漢馬復令　馬弩關¶
食貨志文帝時鼂錯說曰令民有車騎馬一匹者復卒¶
<pb:KR3k0032_WYG_148-17b>¶
三人車騎天下之武備也故為復卒(師古曰當為卒者/免其三人不為卒)¶
(者復/其錢)武帝令民得畜邊縣官假馬母三嵗而歸及息什¶
一用充入新秦中車騎馬乏縣官錢少買馬難得乃著¶
令令封君以下至三百石吏以上差出牝馬天下亭亭¶
有畜字馬嵗課息　武紀元狩五年春三月天下馬少¶
平牡馬匹二十萬注如淳曰貴平牡馬賈欲使人共畜¶
馬　西域傳征和中搜粟都尉&KR0042;羊請屯田輪臺以東¶
上詔曰當今務在禁苛暴止擅賦力本農修馬復令以¶
<pb:KR3k0032_WYG_148-18a>¶
補缺毋乏武備而已郡國二千石各上進畜馬方畧¶
補邊狀與計對(師古曰馬復因養/馬以免繇賦也)　貨殖傳馬蹏噭¶
千(為馬/二百)　景紀中四年春二月御史大夫綰奏禁馬¶
高五尺九寸以上齒未平不得出關　昭紀始元五¶
年夏罷天下亭母馬及馬弩關注孟康曰舊馬高五¶
尺六寸齒未平弩十石以上皆不得出關今不禁也¶
(新序上從主父偃之計因關馬及弩不得出作唐貞/元二年八月庚戌禁大馬出蒲潼武關㑹要  元年)¶
　霍去病傳衛霍兩軍之出塞閱官及私馬凡十四¶
<pb:KR3k0032_WYG_148-18b>¶
萬匹後入塞不滿三萬匹乃置大司馬位大將軍票¶
騎皆為大司馬(自青圍單于後不擊/匈奴者以漢馬少)　王温舒&KR0019;為¶
河内太守令郡具私馬五十匹為驛自河内至長¶
安¶
周校人六廏凡三千四百匹頒之官府卿大夫之共軍¶
事者也而丘甸之馬民自備之以從戎自井田既壊凡¶
有師役皆賦馬與民孝武末年籍吏民馬而課息徧于¶
天下古之軍賦殆不如此¶
<pb:KR3k0032_WYG_148-19a>¶
　　　漢苑馬　牧師苑　内外廏(又見/前)　流馬苑¶
景紀中六年六月匈奴入鴈門至武泉入上郡取苑馬¶
注如淳曰漢儀注太僕牧師諸苑三十六所分布北邊¶
西邊以郎為苑監官奴婢三萬人養馬三十萬匹師古¶
曰養鳥獸者通名為苑故謂牧馬處為苑(留侯曰關中/北有胡苑之)¶
(利/)　食貨志景帝始造苑馬以廣用(師古曰為/苑以牧馬)武帝時¶
吿緍没入奴婢分諸苑養馬　昭紀元鳯二年六月詔¶
頗省乗輿馬及苑馬㠯補邊郡三輔傳馬(傳馬驛/馬也)令郡¶
<pb:KR3k0032_WYG_148-19b>¶
國毋斂今年馬口錢　元紀初元二年六月省苑馬以振¶
困乏　地理志武威以西水草宜畜牧故涼州之蓄¶
為天下饒安定郡參䜌有主騎都尉　和紀永元五年¶
二月戊戌詔有司省減内外廏及涼州諸苑馬注漢官¶
儀曰未央六廏長樂承華等廏令皆秩六百石又云牧¶
師諸苑三十六所分置西北邊分養馬三十萬頭¶
　安紀永初六年春正月庚申詔越巂置長利髙¶
望始昌三苑又令益州郡置萬嵗苑犍為置漢平¶
<pb:KR3k0032_WYG_148-20a>¶
苑　續志太僕有牧師苑皆令官主養馬分在河¶
西六郡界中(六郡隴西天水安/定上郡北地西河)中興皆省唯漢陽¶
有流馬苑但以羽林郎監領未央廏令一人(六百/石)¶
長樂廏丞一人(注漢官曰苜蓿苑官田所一人守/之  漢陽即天水永平十七年更)¶
(名/)　爾雅注秦有騉蹄苑　周官牧師掌牧地下¶
士四人(主牧放馬/而養之)　高紀至陽城收軍中馬騎四¶
年八月北貉燕人來致梟騎助漢八年三月令賈¶
人毋得乘騎馬(注乗駕車/騎單騎)　食貨志漢初天子不¶
<pb:KR3k0032_WYG_148-20b>¶
能具□駟武帝初衆庶街巷有馬天子為伐胡盛養¶
馬馬徃來食長安者數萬匹卒掌者關中不足乃調¶
旁近郡縣官不給天子乃解乘輿駟　郄昂曰始皇¶
并㝢内六萬騎之國馬盡歸秦漢武崇飾戰馬至四¶
十萬匹　匈奴傳票騎之出匈奴雖逺去漢馬少無¶
以復徃　平準書發三河以西騎擊西羌　貨殖傳¶
塞之斥也唯橋桃以致馬千匹　&KR0303;錯傳益以邊郡¶
之良騎　趙充國傳軍馬一月之食度支田士一嵗奏¶
<pb:KR3k0032_WYG_148-21a>¶
罷騎兵省大費至四月草生發郡騎及屬國胡騎伉健¶
各千倅馬十二就草　&KR0045;雄賦方馳千駟校尉萬師¶
光武以所乗大驪馬賜李忠　寇恂拜河内太守委以¶
率厲士馬恂講兵肄射養馬三千匹　吳漢曰漁陽上¶
谷突騎天下所聞選烏桓突騎三千餘人張堪遷謁者¶
使領騎七千匹詣大司馬吳漢軍　元初中虞詡說任¶
尚以兵法弱不攻强走不逐飛莫如罷數郡兵各令出¶
錢數千二十人共市一馬以萬騎之衆逐數千之虜追¶
<pb:KR3k0032_WYG_148-21b>¶
尾掩截其道自窮　順帝永建元年五月丁丑詔幽并¶
涼州刺史嚴勑障塞繕設屯備立秋之後簡習戎馬¶
　　　漢九逸¶
西京雜記文帝自代還有良馬九匹皆天下駿足也名¶
曰浮雲赤電絶羣逸驃紫燕騮綠螭驄龍子驎駒絶塵¶
號為九逸有來宣能御(選注引此一/名飛燕騮)　穆王八駿有驊¶
騮騄耳之號漢文九逸有浮雲絶塵之目¶
　　　漢千里馬　四駿馬　滇池神馬　魏澤馬¶
<pb:KR3k0032_WYG_148-22a>¶
賈捐之傳孝文時有獻千里馬者詔曰朕乗馬獨先安¶
之還馬與道里費詔曰朕不受獻也令四方毋獻(太宗/卻走)¶
(馬/)　匈奴傳千里馬匈奴寶馬也　西域賛蒲梢龍文¶
魚目汗血之馬充於黄門注孟康曰四駿馬名　後循¶
吏傳建武十三年異國有獻名馬者日行千里(東觀記/曰名都)¶
(王國獻名馬詔/以馬駕鼔車)　南蠻傳肅宗元和中蜀郡王追為益¶
州太守政化尤異有神馬四匹出滇池中(滇池周迥二/百餘里源深)¶
(廣而末淺狹有似倒流馬七命注/隴西神馬山有淵池龍  所生)　東京賦圉林氏之¶
<pb:KR3k0032_WYG_148-22b>¶
騶虞擾澤馬與騰黄(注山海經大封國有丈馬縞身朱/鬛名曰吉良乗之夀千嵗瑞應圖)¶
(曰騰黄神馬一名吉光/吉良騰黄一馬異名也)却走馬於糞車何惜騕褭與飛¶
兔　晉載記苻堅時大宛獻天馬千里駒皆汗血朱鬛¶
五色鳯膺麟身命羣臣作止馬詩而遣之　宋顔延之¶
賦帝軒陟位飛黄服皁后唐膺籙赤文&KR0049;日漢道亨而¶
天驥呈才魏德懋而澤馬效質(謝莊傳河南獻舞馬詔/羣臣為賦莊上其辭曰)¶
(輝大馭於國皁賁上襄於帝閑雙璧應範三封中圖又/作舞馬歌令樂府歌之  魏文帝以纖驪馬遺吳  李)¶
(斯書乗纖/离之馬)　宋志騰黄王者德御四方則出白馬朱鬛¶
<pb:KR3k0032_WYG_148-23a>¶
王者任賢良則見澤馬王者勞來百姓則至　蜀都賦¶
乗驥子服魚文&KR0007;黄異校結駟繽紛¶
　　　漢余吾水馬　渥洼水天馬　中盧馬¶
武紀元狩二年夏馬生余吾水中(在朔/方北)元鼎四年秋馬¶
生渥洼水中(注南陽新野有暴利長當武帝時遭刑屯/田敦煌界數於此水旁見羣野馬中有竒)¶
(者與凡馬異來飲此水利長先作土人持勒絆於水旁/後馬既玩習之代土人持勒絆收得其馬獻之欲神異)¶
(此馬云從/水中出)作寶鼎天馬之歌五年十一月詔曰渥洼水¶
出馬朕其御焉　禮樂志郊祀歌十九章第十章曰太¶
<pb:KR3k0032_WYG_148-23b>¶
乙況天馬下沾赤汗沫流赭志俶儻精權竒籋浮雲晻¶
上馳體容與迣萬里今安匹龍為友元狩三年馬生渥¶
洼水中作(按武紀乃云元鼎四年又云元狩/二年夏馬生余吾水中亦非三年)　後郡國¶
志南郡中盧(盧一/作廬)注襄陽耆舊傳曰縣西山中有一道¶
漢時常有數百匹馬出其中馬形皆小似巴滇馬　華¶
子云堯漢皆得馬者以皆火德正斗南方乗德而至¶
　　　漢烏孫天馬　西極馬　宛天馬　西極天馬¶
　　　歌　汗血馬¶
<pb:KR3k0032_WYG_148-24a>¶
張騫傳元狩中得烏孫馬好名曰天馬及得宛汗血馬¶
益壯更名烏孫馬曰西極馬宛馬曰天馬初天子發書¶
易曰神馬當從西北來漢使少從率進孰於天子(隨使/而出)¶
(外國者為少從進孰/者但進成熟之言)言大宛有善馬在貳師城匿不肯¶
示漢使天子旣好宛馬聞之甘心使壯士車令等持千¶
金及金馬以請宛王貳師城善馬宛國饒漢物相與謀¶
曰漢去我逺而鹽水中數有敗出其北有胡冦出其南¶
乏水草又且往往而絶邑乏食者多漢使數百人為輩¶
<pb:KR3k0032_WYG_148-24b>¶
來常乏食死者過半是安能致大軍乎且貳師馬宛寶¶
馬也遂不肯予漢使怒妄言椎金馬而去宛中貴人怒¶
曰漢使至輕我　李廣利傳太初元年為貳師將軍發¶
屬國六千騎及郡國數萬人期至貳師城取善馬益發¶
戍甲卒十八萬七科適而拜習馬者二人為執驅馬校¶
尉備破宛擇取善馬攻四十餘日迺出其馬令漢自擇¶
之漢軍取其善馬數十匹中馬以下牝牡三千餘匹¶
西域傳宛别邑七十餘城多善馬汗血言其先天馬子¶
<pb:KR3k0032_WYG_148-25a>¶
也張騫始為武帝言之遣使者持千金及金馬以請宛¶
善馬宛王以漢絶逺大兵不能至愛其寶馬不肯與漢¶
使妄言宛遂殺漢使(期門/車令)取其材物於是天子遣貳師¶
將軍李廣利將兵前後十餘萬人伐宛連四年宛人斬¶
其王毋寡首獻馬三千匹漢軍乃還貳師斬宛王更立¶
貴人素遇漢善者名昧蔡為宛王後嵗餘宛貴人以為¶
昧蔡讇使我國遇屠相與共殺昧蔡立毋寡弟蟬封為¶
王遣子入侍宛王蟬封與漢約嵗獻天馬二匹(孟康曰/言大宛)¶
<pb:KR3k0032_WYG_148-25b>¶
(國有髙山其上有馬不可得因取五色母/馬置其下與集生駒皆汗血因號天馬云)傳賛聞天馬¶
則通大宛　武紀太初四年春貳師將軍李廣利斬大¶
宛王首獲汗血馬來作西極天馬之歌(應劭曰大宛舊/有天馬蹋石汗)¶
(血汗從前肩髆出/如血一日千里)　禮樂志天馬徠從西極涉流沙九¶
夷服天馬徠出泉水虎脊兩化若&KR0017;天馬徠歴無草徑¶
千里循東道天馬徠執徐時(太嵗在辰曰執/徐時嵗在辰)將揺舉誰¶
與期天馬徠開逺門竦予身逝昆侖天馬徠龍之媒游¶
閶闔觀玉臺(上帝/所居)天馬十太初四年誅宛王獲宛馬作¶
<pb:KR3k0032_WYG_148-26a>¶
　史記樂書得神馬渥洼水中為太一歌後伐大宛得¶
千里馬名蒲梢作天馬歌　馮奉世傳宣帝時至大宛¶
得名馬象龍而還(師古曰言馬/形似龍者)　後傳建初三年賜東¶
平王蒼及琅琊王京書云并遺宛馬一匹血從前髆上¶
小孔中出常聞武帝歌天馬霑赤汗今親見其然也(又/建)¶
(武二十六年南單于獻文馬十匹二十八年北匈/奴貢馬永平十七年耿恭檄烏孫遣使獻名馬)　論¶
都賦馭宛馬鞭駃騠　晉武帝泰始六年九月大宛獻¶
汗血馬¶
<pb:KR3k0032_WYG_148-26b>¶
　　　漢栘中監　平樂監¶
昭紀始元六年詔栘中監蘇武前使匈奴云云注如淳¶
曰栘園之中有馬廏也監官也(按詩注栘/唐棣也)　金日磾傳¶
拜為馬監　傅介子傳以平樂廏監使誅樓蘭王　後¶
漢禮震為淮陽王廏長馬融為河間王廏長史¶
　　　漢宣德殿馬式　東門京銅馬法　相馬經¶
馬援傳字文淵好騎善别名馬建武二十年征交趾還¶
於交阯得駱越銅鼔乃鑄為馬式還上之因表曰夫行¶
<pb:KR3k0032_WYG_148-27a>¶
天莫如龍行地莫如馬馬者甲兵之本國之大用安寧¶
則以别尊卑之序有變則以濟逺近之難昔有騏驥一¶
日千里伯樂見之昭然不惑(伯樂秦穆公時善相馬者/也桓寛鹽鐵論曰騏驥負)¶
(鹽車垂頭於太行之/坂見伯樂噴而長鳴)近世有西河子輿亦明相法子輿¶
傳西河儀長孺長孺傳茂陵丁君都君都傳成紀楊子¶
阿臣嘗師事子阿受相馬骨法考之行事輒有效驗臣¶
愚以為傳聞不如親見視影不如察形今欲形之於生¶
馬則骨法雖備具又不可傳之於後孝武皇帝時善相¶
<pb:KR3k0032_WYG_148-27b>¶
馬者東門京鑄作銅馬法獻之有詔立馬于魯班門外¶
更名魯班門曰金馬門臣謹依儀氏䩭(居竒/反)中帛氏口¶
齒謝氏唇鬐丁氏身中備此數家骨相以為法馬髙三¶
尺五寸圍四尺五寸有詔置宣德殿下以為名馬式焉¶
注援銅馬相法曰水火欲分明水火在鼻兩孔間也上¶
唇欲急而方口中欲紅而有光此馬千里頷下欲深下¶
唇欲緩牙欲前向牙欲去齒一寸則四百里牙劒鋒則¶
千里目欲滿而澤腹欲充膁欲小季肋欲長懸薄欲厚¶
<pb:KR3k0032_WYG_148-28a>¶
而緩懸薄股也腹下欲平滿汗溝欲深長而膝本欲起¶
肘腋欲方蹄欲厚三寸堅如石　武紀注應劭曰永平¶
五年至長安取飛亷并銅馬置上西門外平樂館(東京/賦平)¶
(樂都塲天馬半/漢注銅馬也)　金馬式賦哂求市之三年無相肥於¶
一槩仰沛艾以龍翥若驂驔而鹿超牛以石駝以銅作¶
賂大宛為神蜀郡作鏡域中垂衡天下稱驥德頌駉牧¶
　銅馬賦研精以範酌憲于心張戎容程國步狀赤文¶
之呈瑞方&KR0049;日于堯庭　隋志五行類伯樂相馬經一¶
<pb:KR3k0032_WYG_148-28b>¶
卷闕中銅馬法(崇文目周穆王/相馬經三卷)　文選張協七命秦青¶
不能識其衆尺九方堙不能覩其若滅(班固云良樂/軼能於相馭)注¶
相馬經曰夫法千里馬有三十六尺四寸　吕氏春秋¶
古之善相馬者寒風氏相口齒麻朝相頰女厲相目衛¶
忌相&KR2507;許鄙相&KR2697;投伐褐相胷脅管青膹肳(一作/脣吻)陳悲¶
股脚秦牙相前賛君相後十人皆良工也所以相者不¶
同見馬之一徵也(若趙之王良秦之伯/樂九方堙尤盡其妙)¶
　　　漢承華廏　髙車廏¶
<pb:KR3k0032_WYG_148-29a>¶
順帝紀漢安元年秋七月始置承華廏(東觀記曰時以/逺近獻馬衆多)¶
(園廏充滿始置承華廏令秩六百/石  百官志注引古今注年月同)　東京賦駙承華之¶
蒲梢(注廏名華漢官/儀有承  廏)　杜篤傳建武十九年作髙車廏¶
於長安　吕强傳諫曰中廏聚大僕之馬　郡國志陳¶
留尉氏注陳留志曰北有澤澤有天子苑囿有秦樂廏¶
漢諸帝以養猛獸¶
　　　漢騄驥廏¶
靈帝紀光和四年春正月初置騄驥廏丞領受郡國調¶
<pb:KR3k0032_WYG_148-29b>¶
馬(注騄驥善馬/也調謂調發)豪右辜&KR0358;馬一匹至二百萬¶
　　　魏乗黄廏(又見唐乗/黄廏令)¶
六典大僕有乗黄廏漢為未央廏魏改乗黄晉因之乗¶
黄古神馬因以為名乗黄一名飛黄(淮南子天下有道/飛黄伏皁  漢志)¶
(日出入詩曰訾黄其何不徠下應劭曰訾/黄一名乗黄龍翼而馬身黄帝乗之而仙)　魏都賦冀¶
馬填廏而駔駿注鄴城西下有乗黄廏　魏書曹公列¶
鐵騎五千為十重陣精光曜日縱虎騎夾擊馬超大破¶
之　鍾繇為司隸送馬二千餘匹以給軍　陳王植於¶
<pb:KR3k0032_WYG_148-30a>¶
武帝世得大宛紫騂馬一以獻文帝　黄伯仁龍馬頌¶
耳如剡筩目象明星雙璧似月蘭筋參情¶
　　　晉典牧都尉　三廏¶
職官志太僕統左右中典牧都尉車府典牧乗黄驊騮¶
龍馬三廏令(郭展為太僕/廏馬充多)渡江後太僕省故驊騮為門¶
下之職江左初侍御史置庫曹掌廏牧(晉有赤龍/騄驥諸苑)　六¶
典注魏置牧官都尉晉因之　梁書天監七年置太僕¶
卿統南牧左右牧龍廏内外廏(唐改龍廏/為典廏)　傅&KR0007;乗輿¶
<pb:KR3k0032_WYG_148-30b>¶
馬賦文榮其德武曜其威　藉田賦龍驥騰驤而沛艾¶
　載記慕容廆有駿馬曰赭白有竒相逸力雋比之於¶
鮑氏驄命鑄銅以圖其象親為銘賛鐫勒其旁置之薊¶
城東掖門　元魏太武太延二年冬於雲中置野馬苑¶
平朔方隴右以河西水草善以為牧地馬三百餘萬匹¶
槖駝半之孝文復以河陽為牧塲戎馬十萬匹嵗自河¶
西徙牧并州漸南欲其習水土(馬之盛無/如後魏)　太和二年¶
龜兹獻龍馬十五年冬二千石考上上者賜乗黄馬一¶
<pb:KR3k0032_WYG_148-31a>¶
匹¶
　　　晉太元神馬¶
晉武帝太元十四年寧州刺史費統言晉寧郡滇池縣¶
兩神馬一白一黒盤戲河水之上　水經注滇池中有¶
神馬家馬交之則生駿駒日行五百里　典畧曰神馬¶
河之精¶
　　　梁馬寶頌(又見/祥瑞)¶
文苑英華梁簡文馬寶頌五月丁酉朔詔以馬寶示羣¶
<pb:KR3k0032_WYG_148-31b>¶
臣太僕效官趣馬掌賛八麗四圉給役相趨暉煜金鑣¶
陸離寶勒鸞眄善鳴龍儀美稱總轡崑岑周非吾馭張¶
樂大野夏有慙德乾道應坤馬來度玉關升玉臺千天¶
駟百龍媒永伏皁掃騊駼秣瑶粟委芳芻九夷款四表¶
清甿胥樂輿頌興　初學記黄章龍馬賦生河海之濵¶
涯被華文而朱翼¶
　¶
　玉海卷一百四十八¶
