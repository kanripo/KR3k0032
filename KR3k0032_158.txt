# -*- mode: mandoku-view -*-
#+TITLE: 玉海
#+DATE: 2019-03-29 20:25:16.994001
#+PROPERTY: ID KR3k0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百五十八
<pb:KR3k0032_WYG_158-1a>¶
欽定四庫全書¶
　玉海卷一百五十八¶
　　　　　　　　　　　　宋　王應麟　撰¶
　宫室¶
宫(四)¶
¶
¶
唐興慶宫(南内)　勤政樓　花蕚樓(附詳見樓類)¶
¶
興慶宫本明皇舊第也開元二年七月宋王成器等請¶
獻興慶坊宅為離宫甲寅制許之故作興慶宫(舊史開元元年)¶
　二月以隆慶舊邸為興慶宫在隆慶坊(玄宗名隆基即位改興慶宫紀作二年九月庚寅㑹要作二年七月)¶
<pb:KR3k0032_WYG_158-1b>¶
(二十九日志作開元初傳作先天後通鑑作開元二年七月甲寅年月不同)九月庚寅有詔¶
興役　地理志興慶宫在皇城東南距京城之東開元¶
初置至十四年又増廣之謂之南内二十年(六月)築夾城¶
入芙蓉園(一本云自大明宫夾城複道經通化門以達此宫徃來兩宫而人不知之)交城複道即　¶
(六典所謂磴道潜通也)　㑹要初上在藩邸與宋王成器等同居¶
子興慶里人號曰五王宅至景龍末邸内有龍池湧出¶
日以浸廣望氣者云有天子氣中宗數幸其地命泛舟¶
<pb:KR3k0032_WYG_158-2a>¶
以駞象踏氣以厭之至是為宫焉後於西南置樓南題¶
曰勤政務本之樓西題曰花蕚相輝之樓(張九齡撰龍池頌刋石興)¶
(慶宫)　讓皇帝傳初睿宗五子列第東都積善坊號為五¶
王子宅及賜第上都隆慶坊亦號五王宅(舊紀聖厯元年玄宗出閤)¶
(賜第於東都積善坊大足元年從幸西京賜宅於興慶坊)玄宗為太子嘗製大衾長¶
枕與諸王共之睿宗知喜甚及先天後盡以隆慶坊舊¶
邸為興慶宫而賜寧王及薛王第於勝業坊申岐二王¶
於安興坊環列宫側天子於宫西南置樓其西曰花蕚¶
相輝之樓(六典曰取詩人棠棣之意)南曰勤政務本之樓帝時登之¶
<pb:KR3k0032_WYG_158-2b>¶
聞諸王作樂必亟召升樓與同榻坐或就幸第賦詩宴¶
嬉賜金帛侑歡諸王五日朝側門世謂天子友悌古無¶
有者(開元二十五年玄宗戒諸王曰吾自奉先帝宫室不敢有加時加補葺已愧於勞人矣惟興慶創制)¶
(乃朝廷百辟卿士以吾舊邸因欲修建不免羣卿考室之辭是俟庶人子來之請亦所以表休徵之地新作南)¶
(樓本欲察甿俗採風謡以防壅塞是亦吾闢四門達四聰之意時有宴樂不徒然也又因大哥遜朱邸以成花)¶
(蕚相輝之美歴觀自古聖帝明王有所興作欲以助教化也吾所兾者式崇順睦漸漬薄俗令其人信厚耳)¶
　六典興慶宫在皇城之東南東距外郭城東垣(即今上龍)¶
<pb:KR3k0032_WYG_158-3a>¶
(潛舊宅也開元初以為離宫十四年又取永嘉勝業坊之半以置朝自大明宫東夾羅城經通化門磴道潜通)¶
(焉)宫之西曰興慶門其内曰興慶殿(即正衙殿有龍池殿)次南曰¶
金明門門内之北曰大同門其内曰大同殿宫南曰通¶
陽門北入曰明光門其内曰龍堂通陽之西曰花蕚樓¶
(樓西即寧王第取詩人棠棣之義)樓西曰明義門其内曰長慶殿宫北¶
曰濯龍門其内左曰芳苑門右曰麗苑門南走龍池曰¶
瀛洲門内曰南薰殿瀛洲之左曰仙雲門北曰新射殿¶
(又有同光承雲初陽飛軒主華等門飛仙交秦同光榮光等殿所居宅之東有舊井忽涌為小池至景龍中為)¶
(龍池焉蓋符命之先也)　開元十六年正月十三日(一云戊戌朔舊云正月庚)¶
<pb:KR3k0032_WYG_158-3b>¶
(子)始移仗於興慶宫聽政十九年正月丙子耕于興慶¶
宫二十年六月廣花蕚相輝樓築夾城至芙蓉園天寳¶
四載突厥毗伽可汗妻骨咄祿婆匐可敦率衆自歸天¶
子為御花蕚樓宴羣臣賦詩以美其事七載五月壬午¶
上御興慶宫受册徽號十載四月二十一日興慶宫造¶
交泰殿成十一載發華隂扶風馮翊三郡工匠及京城¶
人夫萬三千五百人築興慶宫城四十日畢十三載五¶
<pb:KR3k0032_WYG_158-4a>¶
月壬戌觀酺于勤政樓北廷都䕶程千里俘阿布思以¶
獻十月一日御勤政樓四科舉人問䇿外更試詩賦各¶
一道制舉試詩賦自此始肅宗至徳二載十二月丁未¶
上皇至自蜀郡居於興慶宫乾元二年十一月丁亥冬¶
至朝聖皇于興慶宫翌日受朝含元德宗貞元十三年¶
四月壬戌雩于興慶宫順宗永貞元年八月辛丑太上¶
皇居興慶宫二年正月丙戌朔太上皇於興慶宫受朝¶
賀皇帝率百僚奉上尊號(一本云永貞二年正月丙子朔一云丙寅奉册)册文¶
曰功成不處褰裳去之付神器於沖人想汾陽以髙蹈¶
<pb:KR3k0032_WYG_158-4b>¶
體堯之徳與神同符其動也天其靜也地(文見實録)憲宗元¶
和三年十月修南内宫牆十四年三月修勤政樓文宗¶
大和元年五月丙寅赴興慶宫上夀十一月甲申南至¶
百僚詣興慶宫及光順門行朝賀之禮四年四月有司¶
貢新瓜獻興慶宫奉太皇太后及皇太后分賜十宅諸¶
王己下十一月己亥南至謁興慶宫五年正月庚子朔¶
朝賀太皇太后于興慶宫　禮樂志玄宗嘗以馬舞傾¶
<pb:KR3k0032_WYG_158-5a>¶
盃數十曲每千秋節舞于勤政樓下後賜宴設酺亦㑹¶
勤政樓其日太常卿引雅樂間以胡夷之伎擊雷鼓奏¶
小破陣樂歲以為常　于休烈傳肅宗時經大盗後史¶
籍燔毁休烈奏國史開元實録起居注及餘書三千八¶
百餘篇藏興慶宫兵興焚煬皆盡請下御史覈史館所¶
由求之府縣有能得者許上送官一書進官一資一篇¶
絹十疋數月止獲得一二篇惟韋述以家藏國史百三¶
十篇上獻　李輔國傳肅宗時太上皇居興慶宫帝自¶
複道來起居太上皇亦間至大明宫或相逢道中太上¶
<pb:KR3k0032_WYG_158-5b>¶
皇每置酒長慶樓南俯大道裴回觀覽或父老過之拜¶
舞而去　王難得傳憲宗朝太后南宫　憲宗郭后傳¶
穆宗嗣位后移御興慶宫凡朔望三朝帝率百官詣宫¶
中為夀或歲時慶問宴饗後宫戚里内外命婦車騎駢¶
壅環佩之聲滿宫¶
¶
唐龍池宫¶
¶
地理志河中府安邑縣開元八年置龍池宫¶
<pb:KR3k0032_WYG_158-6a>¶
¶
唐啟聖宫　飛龍宫　瑞閣　述聖頌¶
¶
玄宗紀開元十一年正月己巳如并州庚辰(十四日)次潞¶
州赦囚給復五年以故第為飛龍宫(後又更名啟聖)　地理志¶
潞州上黨縣有啟聖宫本飛龍宫玄宗故第開元十一¶
年置後又更名有瑞閣(㑹要作十二年正月十四日改潞州舊宅為飛龍宫)　舊¶
紀開元二十年十月辛夘至潞州之飛龍宫曲赦　張¶
說上黨舊宫述聖頌開元十一祀正月皇帝展義于河¶
東留宴上黨三月庚午飲至長安於是邠王臣守禮開¶
府儀同三司臣璟等抗疏僉曰潞人懐代邸詠泗亭將¶
<pb:KR3k0032_WYG_158-6b>¶
表潜龍之館勒啟聖之圖陛下昔居是州也紫雲在天¶
神光照室白鹿來擾黄龍上升隴出僊洞而神魚躍山¶
開禪宂而靈鍾韻謡言合䜟巨跡引途嘉李傍連祥蓍¶
自起云云昔龍負圗而大舜登狼銜鉤而后殷昌玄圭¶
錫於夏禹赤伏歸於漢光應運協符希代稱寳未有窮¶
祥極瑞俶儻瓌異如今之至者願聽潞人以揚丕烈(又曰)¶
　豐沛著啟祚之美穰鄧有建都之榮(張説集有御製次舊居詩序云向駕駟馬而朝京師今乘六龍而問風)¶
<pb:KR3k0032_WYG_158-7a>¶
(俗)　金石録上黨啟聖宫頌明皇撰八分書天寳十二¶
載二月(金石録又有上黨宫宴羣臣故老詩)¶
¶
唐温泉宫　華清宫¶
¶
玄宗紀開元十一年十月丁酉幸温湯作温泉宫自開¶
元十五年十二月乙亥至天寳十四載十月庚寅幸華¶
清温泉宫凢二十八率歲一幸或一歲再幸　地理志¶
京兆府昭應縣有宫在驪山下貞觀十八年置咸亨二¶
年始名温泉宫天寳元年更驪山曰㑹昌山三載以新¶
豐去宫逺折新豐萬年置會昌縣六載(十月己酉)更温泉曰¶
<pb:KR3k0032_WYG_158-7b>¶
華清宫(華清宫在臨潼温泉山取魏都賦温泉毖涌而自浪華清蕩邪而難老之意)宫有湯¶
井為池環山列宫室又築羅城置百司及十宅(十二月壬戌)¶
(㑹要是年十月三日改華清之名)七載省新豐更㑹昌縣及山曰昭應¶
　㑹要天寳元年十月造長生殿名為集靈臺以祀神¶
七載十二月二日玄元皇帝降于朝元閣改為降聖閣¶
八載四月新作觀風樓(在宫外東北隅)六載十二月二十一日¶
發馮翊華隂民築會昌羅城於湯所置百司　列傳房¶
<pb:KR3k0032_WYG_158-8a>¶
琯天寳五年為給事中時玄宗有逸志數廵幸廣温泉¶
為華清宫環宫置百司區舎以琯資機筭詔緫經度驪¶
山疏巖剔藪以為天下游觀　陳元禮玄宗在華清宫¶
正月望夜將出游元禮諫曰陛下必出游願歸城闕帝¶
不能奪　楊妃每十月帝幸華清宫五宅車騎皆從家¶
别為隊隊一色俄五家隊合爛若萬花川谷成錦繡遺¶
鈿墮舄狼籍于道香聞數十里　楊國忠玄宗常歲十¶
月幸華清宮春乃還必遍諸楊五家　韋陟守河東天¶
寳十二載入考華清宫　栁子華代宗將幸華清宫先¶
<pb:KR3k0032_WYG_158-8b>¶
命整葺以子華為昭應令修宫使　舊紀天寳九載正¶
月庚寅朔(一云辛夘)與歲次同始受朝於華清宫十二載正¶
月丁酉朔御華清宫之觀風樓受朝賀　穆宗紀長慶¶
二年十一月庚午皇太后幸華清宫　韓休有駕幸華¶
清賦　李程有華清宫望幸賦云閣有朝元殿有長生¶
　温湯在臨潼縣南一百五十歩麗山西北十道志曰¶
貞觀十八年詔閻立徳建温泉宫太宗臨幸製碑咸亨¶
<pb:KR3k0032_WYG_158-9a>¶
三年名温泉宫(唐年小録曰開元十年置實録與元和志曰開元十一年置)温泉監一人掌　¶
(湯池)¶
¶
唐望春宫¶
¶
地理志京兆萬年縣有望春宫臨滻水西岸有北望春¶
宫宫東有廣運潭　㑹要開元二十六年正月六日修¶
望春宫　舊紀太和七年十二月庚子幸望春宫　姚¶
南仲傳代宗時上䟽曰王者必據髙明燭幽隠先皇所¶
以因龍首而建望春也　李景讓賦青門之左層谷嶙¶
峋標上苑而獨出儼複道而明望南山之翠色盈前渭¶
<pb:KR3k0032_WYG_158-9b>¶
水之素光在下　西京紀西京禁苑内有望春宫在髙¶
原之上東臨㶚滻今上曽登北亭賦春臺詠朝士奉和¶
凡數百¶
¶
唐遊龍宫¶
¶
地理志京兆渭南西十里有遊龍宫開元二十五年更¶
置東十五里有隋崇業宫(元和志同)¶
¶
唐昇仙宫¶
¶
<pb:KR3k0032_WYG_158-10a>¶
玄宗紀天寳二年正月乙夘作昇仙宫¶
¶
唐三宫¶
¶
杜暹傳開元中帝幸東都以暹為京留守暹率當畨衛¶
士繕三宫城浚池督役不少懈帝聞嘉之數賜書褒勞¶
(一本云因抽當番衛士繕修三宫増浚城隍上賜書曰城隍宫室隨事修營且有成功不疲人力甚慰朕懐)¶
　蕭太后傳太和中懿安郭皇后居興慶宫寳厯王太¶
后(穆宗)居義安殿后居大内(蕭后文宗母也)號三宫太后帝五日¶
問安三宫有司獻四時新物送三宫亦稱賜帝曰上三¶
宫何可言賜遽索筆滅賜為奉(一本云文宗始即位内園進櫻桃將以賜三宫)¶
<pb:KR3k0032_WYG_158-10b>¶
(太后帝曰焉可以為賜援筆易曰奉)開成中(四年)正月望夜(丁夘)帝御咸泰殿¶
大然燈作樂迎三宫太后奉觴上夀(郭太后傳移御興慶宫凡朔望三朝)¶
(帝率百官詣宫門為夀)武宗時徙積慶殿又號積慶太后¶
¶
唐咸宜宫¶
¶
蘇頲傳玄宗游咸宜宫羽獵(開元十五年)¶
¶
唐望賢宫¶
¶
地理志京兆咸陽縣有望賢宫　舊紀至徳二載十二¶
<pb:KR3k0032_WYG_158-11a>¶
月丙午上皇至自蜀上至望賢宫奉迎上皇御宫南樓¶
上望樓辟易下馬趨進樓前再拜舞蹈稱慶丁未居興¶
慶宫　藝文志藝術類有楊昇畫望賢宫圖一卷¶
¶
唐靈武受命宫¶
¶
肅宗　楊炎作頌序曰靈武宫皇帝躍龍之所丁夘廣¶
平王俶等排闥以訴曰陛下渉渭則洪流涸廻鑾則慶¶
雲見布澤而川池廣勤道而嘉禾生帝乃灑齋宫啓金¶
匱大赦改元曰至徳是日黄龍見於東野紫氣滿於天¶
門以一旅成百萬之師率胡夷平社稷之難是以白鹿¶
<pb:KR3k0032_WYG_158-11b>¶
擾於王庭靈芝産於延英赫赫河圖啓天之祜雲從億¶
萬皇在九五盡武之善去湯之慙(廣平王俶請築宫當考)　肅宗¶
紀天寳十五嵗七月辛酉太子至靈武甲子即位改元¶
至徳¶
¶
唐魚藻宫(又見池類)¶
¶
順宗紀為皇太子嘗侍宴魚藻宫(禁苑池中有山山上建魚藻宫在大明宫)¶
　北(徳宗貞元十二年九月癸夘十三年七月幸)王建詩謂池底張錦亦奢矣　張水戲綵艦¶
<pb:KR3k0032_WYG_158-12a>¶
宫人為櫂歌衆樂間發徳宗歡甚顧太子曰今日何如¶
太子誦詩好樂無荒以對　穆宗紀元和十五年九月¶
辛丑觀競渡角抵于魚藻宫(舊紀元和十五年七月壬辰幸魚藻池發神䇿六軍)¶
(二千人浚之九月辛丑大合樂於魚藻宫觀競渡)　敬宗紀寳厯元年五月庚¶
戌二年三月戊寅五月戊寅觀競渡于魚藻宫　西京¶
雜記漢有魚藻宫¶
¶
唐宫室制¶
¶
百官志左校令宫室之制自天子至士庶有等差　車¶
服志文宗下詔(太和元年五月)王公之居不施重栱藻井三品¶
<pb:KR3k0032_WYG_158-12b>¶
堂五間九架門三間五架五品堂五間七架門三間兩¶
架六品七品堂三間五架庶人四架而門皆一間兩架¶
常參宫施懸魚對鳯瓦獸通栿乳梁¶
¶
建隆洛陽宫殿圖　東京大内　大寧宫¶
¶
東京大内據闕城之西北宫城周回五里(即唐宣武節度使治所梁)¶
(以為建昌宫後唐復為宣武軍治晉為太寧宫國朝建隆三年五月詔廣皇城命有司畫洛陽宫殿按圖而修)¶
(之自是皇居壯麗矣)南三門曰宣徳左掖右掖東一門曰東華西¶
<pb:KR3k0032_WYG_158-13a>¶
曰西華北曰拱宸宣徳門内南門曰大慶正殿曰大慶¶
次北文徳殿門次文徳殿殿東南隅有鼓樓漏室西南¶
鐘樓殿次北門曰左右銀臺西紫宸殿(即視朝之前殿)次西垂¶
拱殿其後福寧殿次後柔儀殿欽明殿其西睿思殿福¶
寧殿東慶夀宫慶夀萃徳二殿福寧殿西寳慈宫寳慈¶
姒徽二殿福寧殿後坤寧殿凡禁中殿閣有嘉慶殿觀¶
文殿延真門積慶殿感真閣福聖殿夀寧堂慶雲殿玉¶
京殿清景殿西凉殿慈徳殿景寧殿垂拱殿門次西皇¶
儀殿次西集英殿殿後需雲殿(即玉華殿)東有昇平樓(舊曰紫雲)¶
<pb:KR3k0032_WYG_158-13b>¶
廊北龍圖閣閣東序資政崇和二殿西序宣徳述古二¶
殿其北天章閣閣東西序羣玉藻珠二殿次北寳文閣¶
閣東西序嘉徳延康二殿東華門外西北廊元符觀有¶
謻門門内南廊慶寧宫西華門内延福宫穆清靈顧性¶
智三殿次北廣聖宫宣祐門内東廊次北資善堂講筵¶
所西廊次北崇政殿殿東西延義邇英二閣閣後隆儒¶
殿次北景福殿殿南延和殿殿西北迎陽門門内後苑¶
<pb:KR3k0032_WYG_158-14a>¶
有太清樓延春閣儀鳯翔鸞二閣宜聖殿嘉瑞宣明安¶
福寳岐化成金華清心流杯清輝親稼殿華景翠芳亭¶
瑶津亭象瀛山池　建隆三年正月甲戌發開封浚儀¶
民數千廣皇城之東北隅命義成節度韓重贇董役四¶
年五月十四日詔重修大内以李懐義趙仁遂䕶役二¶
十四日明徳門成學士陶榖撰碑¶
¶
乾徳修宫闕¶
¶
建隆三年正月十五日廣皇城東北五月大修宫闕乾¶
徳元年(即建隆四年)五月十四日復増修宫闕(長編五月乙丑命李懐義)¶
<pb:KR3k0032_WYG_158-14b>¶
(等増修宫闕當從長編月日)凡規為制度並上指授既成(二十四日明徳門成)¶
坐寢殿中令洞開諸門皆端直通豁謂左右曰此如我¶
心少有邪曲人皆見之直史館梁周翰為五鳯樓賦以¶
進其辭曰伊京師之權輿也遐哉邈乎驗河圖之象按¶
輿地之書宅禹貢豫州之域距天文辰馬之墟因四履¶
建侯之地為六代興王之居城峻而都河派而渠結坤¶
之絡振乾之樞星甍櫛堵我民之廬海漕山廥我田之¶
<pb:KR3k0032_WYG_158-15a>¶
租勢雄跨胡氣王吞吳茫茫萬國魚貫而趨惟聖皇之¶
受命應期運而握符光潛躍於龍徳踐元亨於帝衢道¶
徳何師尊盧赫胥揖讓何比陶唐有虞英畧神武威憚¶
八區長鯨盡刳封豕必誅虎皮包刅鵠板捜儒墜典皆¶
索闕政咸鋪成天下之大務若雷奮而風驅乃顧京室¶
時行聖謨陋宸極之非制稽紫垣之舊圖且曰不壯不¶
麗豈傳萬世禹之卑宫蓋勿暇之計堯之茅茨非經乆¶
之制矧象魏之縣法伊億兆之所視况我力如天我貲¶
如地不漁爾民不牟爾利一毫之費差足為易乃詔共¶
<pb:KR3k0032_WYG_158-15b>¶
工度景之中因舊謀新庀徒僝功臺卑若豐棟易而隆¶
椽斵而礱去地百丈在天半空五鳯翹翼若鵬運風䨇¶
龍蟠首若鼇戴宫丹楯霞繞神光何融朱楹虹植晴文¶
始烘繡楣焜燿彫栱玲瓏椒壁塗赭綺窻暈紅䨇闕偶¶
立突然如峯平見千里深映九重奔星墜而交觸靈景¶
互而相逢門呀洞缺若天之裂縱舉百武横駕六轍金¶
鋪爍人光景明滅舞陽之力莫得而排叔梁之力胡可¶
<pb:KR3k0032_WYG_158-16a>¶
以抉其下則冠蓋葳㽔劍佩陸離車如流水待漏而馳¶
駕肩排踵兼蠻渾夷萬衆紛錯魚龍尊卑咸去來之由¶
此競奔湊於玉墀亶皇風之無外豈朝盈之有時三事¶
庶尹乃拜表蕭牆謁帝未央以落大壯登謌永昌曰元¶
聖明兮帝道昌威四海兮君萬方時髙闕兮冠百常赫¶
宋徳兮垂無疆瞻天顔兮獻夀觴願君王兮長樂康帝¶
曰俞哉爾觴且置當聽朕言庶曉朕意頃於戎馬之暇¶
詳窺歴代之紀乃知乎夏徳之衰璇室自庇商政之壊¶
傾宫大侈楚王章華一身何寄秦皇阿房三世而棄漢¶
<pb:KR3k0032_WYG_158-16b>¶
武柏梁孽火隨熾陳后三閣義師尋至豈非乎禍生於¶
漸欲起於恣亦如崇飲不已必至昏醉嗜色不已必至¶
乏瘁遷怒不已必絶人祀窮兵不已必暴人胔甘諛不¶
已必杜忠義溺讒不已必斥賢智亡國之君未嘗不爾¶
朕皆知之得以趍避淫於土木雅不如是羙其成功良¶
以為愧不舉君觴恐驕朕志其大者天地所重者神器¶
尾虎足冰終日惴惴當共重之勿使顛墜謹謝公卿無¶
<pb:KR3k0032_WYG_158-17a>¶
忘納誨羣臣乃退咸呼萬歲　長編開寳元年正月乙¶
巳大内營繕畢賜諸門名令洞開諸門¶
¶
開寳修洛陽宫室　西京大内¶
¶
開寳八年十月十九日(通畧作丁巳)將議巡幸遣王仁珪李¶
仁祚焦繼勲同修洛陽宫室明年三月辛巳帝至洛覩¶
其壯麗甲申繼勲等並進秩四月庚子郊丙午發西京¶
辛亥至東京(太祖生於洛陽樂其土風常有遷都之意)　㑹要西京大内據¶
京城之西北宫城(舊名紫㣲城)周回九里三百歩南靣三門¶
南曰五鳯樓東曰興教西曰光政東一門曰蒼龍西門¶
<pb:KR3k0032_WYG_158-17b>¶
曰金虎北門曰拱宸正殿曰太極殿殿前有左右龍尾¶
道日樓月樓次天興殿後有殿閣太極殿門之西靣南¶
曰應天門北乾元門次北敷政門次北文明殿次垂拱¶
殿建禮門之西曰廣夀殿其北明徳殿其次天和殿其¶
次崇徽殿明福門内曰天福殿其次太清樓其次思政¶
殿延春殿北曰武徳殿明福門之西曰金鑾殿(唐曰太極)其¶
次夀昌殿玉華甘露長夀乾陽嘉興殿金鑾之西曰含¶
<pb:KR3k0032_WYG_158-18a>¶
光殿殿東廊後有紫雲樓樓前射殿南有講武殿殿後¶
有後殿後苑内有長春殿東宫在蒼龍門之西宫後有¶
飛龍院西有散甲殿　景徳二年八月修西京大内以¶
將朝陵故也四年二月命崇文院詳定殿名己巳次西¶
京三月己亥至自西京熙寧四年二月十一日復詔修¶
之政和三年十二月亦詔修大内(元豐七年七月四日河南守韓絳請修長)¶
(春殿等)　太祖幸西京有留都之意李符陳八難不從李¶
懐忠進說晉王切諫帝悟即日還京上曰吾將西遷者¶
欲據山河之勝而去冗兵循周漢故事¶
<pb:KR3k0032_WYG_158-18b>¶
¶
開寳歴代宫殿名¶
¶
書目一卷開寳中翰林學士李昉承詔以前代宫殿池¶
苑臺觀門闕名號見於載籍者集為一篇上之　古者¶
天子之居總言宫其别名皆曰堂明堂是也詩言自堂¶
徂基禮言天子之堂初未有稱殿者秦紀言作阿房甘¶
泉前殿疑起於秦時¶
¶
咸平萬安宫¶
¶
<pb:KR3k0032_WYG_158-19a>¶
咸平二年閏三月丁亥宰臣張齊賢等言漢制帝母稱¶
長樂宫唐穆宗郭太后居興慶宫敬宗王太后居義安¶
宫文宗蕭太后居積慶宫今請命有司為皇太后(李)建¶
宫立名(紀云上宫)戊子詔以萬安宫為名遂以滋福殿為宫¶
祥符二年又以宫為滋福殿　章惠楊后名保慶宫景¶
祐元年九月庚子詔四年改慈徳殿　建隆元年二月¶
上太后尊號詔曰王者立顯親之殿所以尊母儀開長¶
樂之宫所以伸子道¶
<pb:KR3k0032_WYG_158-19b>¶
天聖長寧宫¶
¶
地理志天聖三年延福宫北建長寧宫内有太清玉清¶
冲和集福㑹祥五殿降真閣景祐二年改長寧宫曰廣¶
聖降真閣曰崇真¶
¶
景祐廣聖宫¶
¶
二年正月己酉改長寧宫為廣聖宫宫在禁中(在承天門之北)¶
前殿有道家天神(三清玉皇)之像後起觀閣(降真閣)奉真宗神¶
御占宫城西北隅(天聖二年建)　皇祐元年八月丁亥召近¶
<pb:KR3k0032_WYG_158-20a>¶
臣宗室臺諫廣聖宫朝拜真宗神御殿以殿新成也¶
¶
景祐延福宫¶
¶
二年二月戊午御延福宫閱樂器政和二年十二月二¶
十三日宴輔臣三年九月朔幸賜宴宣和七年三月十¶
七日宴羣臣于延福宫之睿謨殿　宫在承天門北有¶
穆清成平㑹寧睿謨凝和崑玉羣玉七殿(地理志延福宫有穆清殿)¶
¶
嘉祐潛龍宫¶
¶
嘉祐四年(闕)月修潛龍宫真宗為開封尹時廨舍也¶
<pb:KR3k0032_WYG_158-20b>¶
嘉祐慶寧宫¶
¶
嘉祐七年十一月戊辰皇子(英宗)遷新位(實録七年八月庚寅一云嘉祐)¶
(八年四月十九日於内香藥庫之西偏建皇子位)嘉祐八年英宗即位九月庚¶
戌以舊位名興慶宫吕誨言唐有此宫名十二月改名¶
慶寧(會要又云在謻門内南廊治平二年賜名有閣藏御覽書籍二月十一日吕公著請俟既郊歲豐乃)¶
(修宮從之)¶
¶
治平慈夀宫¶
¶
治平元年七月二十一日中書門下表言在漢之隆實¶
<pb:KR3k0032_WYG_158-21a>¶
居長樂有唐之盛亦闡義安請以皇太后(曹)所居為慈¶
夀宫殿為慈夀殿(紀實録云五月丙辰上皇太后宫殿名曰慈夀)　五月壬子¶
詔皇太后令稱聖㫖出入唯不鳴鞭他儀衛如章獻明¶
肅故事¶
¶
熙寧慶夀宫　寳慈宫¶
¶
熙寧元年三月十五日戊子中書門下言太皇太后(曹)¶
宫殿請以慶夀為名皇太后(高)宫殿以寳慈為名從之¶
後慶夀宫建慶夀萃徳二殿寳慈宫建寳慈姒徽二殿¶
二年五月太皇太后遷居慶夀宫七月皇太后遷居寳¶
<pb:KR3k0032_WYG_158-21b>¶
慈宫¶
¶
元祐崇慶宫　隆祐宫　紹聖慈徳宫　聖瑞¶
¶
¶
宫¶
¶
元祐元年閏二月十九日丁未詔曰漢家致孝有朝夕¶
供御之廷唐室承顔嚴歲時慶賀之禮逮于列聖咸有¶
舊章建太皇太后(高)宫曰崇慶殿曰崇慶夀康皇太后¶
(向)宫曰隆祐殿曰隆祐慈徽紹聖元年閏四月十八日¶
<pb:KR3k0032_WYG_158-22a>¶
詔改隆祐宫曰慈徳宫前殿曰慈徳中曰仁明後曰夀¶
昌二年五月以皇太妃(朱)宫為聖瑞宫　昭懐劉后宫¶
曰崇恩顯肅鄭后宫曰寧徳¶
¶
元祐睿成宫¶
¶
元年閏二月二十一日詔神宗所居東宫為睿成宫元¶
符元年四月幸先朝從龍官並推恩¶
¶
元符龍徳宫¶
¶
三年二月辛酉徽宗詔懿親宅潜邸名龍徳宫有申福¶
臻祥二殿¶
<pb:KR3k0032_WYG_158-22b>¶
¶
政和龍徳太一宫(見祠宫類)¶
¶
陸韶之記曰臣竊惟皇帝陛下修誠毖祀祗奉上真登¶
秩薦饗昭備典䇿乃政和八年戊戌之歲龍徳太一宫¶
先成宫直都城之西北隅實龍潜之舊邸也仰摹宸極¶
一新祠庭前殿曰黄秘之殿次曰統元之殿次曰神貺¶
之殿門曰黄秘之門髙真象設次序分布棟宇轇轕甍¶
桷飛騫棲金浮翠蔚跂嵽嵲逺而望之祥煙佳氣若與¶
<pb:KR3k0032_WYG_158-23a>¶
慶霄連接上下既成鑾輿幸焉躬執薦告之禮祈為蒼¶
生致福已而敷大宥於天下又詔儒臣為之記而臣淺¶
陋得以筆札待罪辭不獲命謹拜手稽首而言曰紫宫¶
深嚴天極當中其一明者太一常居太一蓋天地之最¶
貴者也列宿森拱五精宻輔天一犀鋒終旗晻曖招揺¶
左麾攝提右楗陽䰟隂魄下上承臨為一為九稱號隨¶
異㝠樞恍惚靡得測知而五福太一者其十種之一也¶
運行有時數次舎有分野直其所臨之方則諸福徃集¶
歲穰民阜兵㓂寢息蓋上天孚佑下土以助有天下國¶
<pb:KR3k0032_WYG_158-23b>¶
家者致福於斯民也我宋之興太宗肇建宫於東郊仁¶
宗復立宫於西郊隨其遷次以昭奉事逮神考在位則¶
又迎致中都即都城而立宫焉然則祖宗致福斯民之¶
意槩可見矣今陛下嗣服膺綂而著雍閹茂之歲太一¶
適臨於乾維是歲天道多在西北元命之辰興王之地¶
適然契合新宫之成真莫大之慶龎禧繁祉是降是集¶
天子萬年子孫千億神靈之應如此其意固可黙諭矣¶
<pb:KR3k0032_WYG_158-24a>¶
抑臣嘗謂乗時任數集福於聖躬者太一之福敷錫於¶
天下無東西南北之異者陛下也作新館御飭躬修欵¶
意在於均福生民所謂敷錫之於天下者是己徳意所¶
在雖不待户曉而人皆知之顧臣為記以詔萬世亦不¶
敢畧此抑臣又嘗聞周家文武之君能下下以成其政¶
於時歸羙之詩曰俾爾單厚俾爾多益繼之言文武之¶
事其說以謂文武不自厚而厚下故為天下所厚不自¶
益而益下故為天下所益福禄來歸文武固不得而辭¶
之也今陛下承太一貺施其得福禄亦當如天保所賦¶
<pb:KR3k0032_WYG_158-24b>¶
者臣於此不能復贅其辭矣　王俊記曰臣竊惟皇帝¶
陛下以聰明睿智之資撫綏方夏湛恩厚澤春育海涵¶
若大若小罔不受賜其顯者固已措諸政教以福天下¶
矣至於髙真貴神敷佑儲祉豐衍穰簡大被於黎元者¶
亦欲欽崇而不怠也比者泰一適臨乾維揆景相方聿¶
求爽塏用伸館御之嚴厥有遂清吉蠲休福所萃之地¶
是為龍徳上意既定有司伻圖斤工墨師勸力不怠粤¶
<pb:KR3k0032_WYG_158-25a>¶
政和八年宫告成飛宇承電璧門洞開秘殿中敞次舎¶
序列金碧爭輝像設具嚴肅若威神之在㳙日之吉鑾¶
輿臨幸儼恪肅㳟精意昭格己而大啟黄秘明俾都人¶
士女咸得肅心注目以祈福釐稚耋踵塗駢肩以進歡¶
聲協氣充塞穹壤厥惟盛哉有㫖命臣為之記臣以儒¶
學簉迹搢紳泚筆待命臣之職也詎敢以蕪纇為辭謹¶
拜手稽首而言曰惟星經具載天象天極星其一明者¶
太一之常居也太一中居五星環拱是為天神之尊漢¶
人謂天神尊者太一其佐曰五帝蓋謂此也初說者謂¶
<pb:KR3k0032_WYG_158-25b>¶
貴神有十而尊曰五福遷徙有常率四十五歲而一易¶
靈游所直之方祥慶駢集雨暘時叙農扈婁豐民物阜¶
康無或疵癘由是太宗仁祖即東西郊建宫焉神宗迎¶
致中都奉祠益謹三聖述作所以竭䖍妥靈曲盡其至¶
然建宫乾維實有待於聖時肆真主纂服繼猷益毖祠¶
事郊禋廟享既肅既祗乃新是宫以篤宋祜眷維是宫¶
昔為龍潛之藩今為上真之宇昔為膺籙受圖之地今¶
<pb:KR3k0032_WYG_158-26a>¶
為延祥集祉之宫告成於戊戌實元㑹之嵗也直都城¶
之西北隅實照臨之方也神謀人事不約而同垂億萬¶
年永集純嘏然臣伏觀皇帝體道觀妙與神為一為福¶
為祉在我而已然則作新殊廷寅奉上真凡以為民祈¶
福者不得不然也臣愚陋誠不能窺見聖徳然嘗讀洪¶
範曰歛時五福用敷錫厥庶民臣愚幸親見之¶
¶
建炎升暘宫¶
¶
元年六月三日辛酉名潛邸為升暘宫¶
<pb:KR3k0032_WYG_158-26b>¶
建炎隆祐宫¶
¶
元年八月庚午(十二日)詔以元祐太后(孟)宫為隆祐宫於¶
是更稱隆祐太后　隆祐本欽聖憲肅宫名蓋學士院¶
失之¶
¶
紹興臨安行宫¶
¶
建炎三年二月十三日車駕至杭以州治為行宫紹興¶
元年十一月八日命内臣楊公弼與徐康國剙行宫務¶
簡約去華餙裁為百楹(初欲為三百楹上不可所御殿才三楹)二年正月¶
<pb:KR3k0032_WYG_158-27a>¶
十四日自越還臨安九月二十九日南門成名曰行宫¶
之門九年作慈寧宫十二年作垂拱崇政殿十八年三¶
月十四日名南北門曰麗正和寧二十四年九月建六¶
閣二十八年六月八日増築皇城東南之外城(五百四十一丈)¶
九月二十二日名新南門曰嘉㑹(時復營祥曦福寧等殿)乾道九¶
年重修後殿門淳熙初作選徳殿八年秋改後殿擁舎¶
為延和殿¶
¶
紹興建康行宫¶
¶
建炎三年四月丁夘改江寧為建康府五月八日駕至¶
<pb:KR3k0032_WYG_158-27b>¶
建康駐蹕神霄宫紹興三年正月命守臣趙鼎營建康¶
行宫十一日鼎以圖来上命孟庾經畫五年五月戊¶
午命帥漕臣繕治行宫修城壁及省部百司倉庫具¶
圖來上務從簡約(癸亥自吳門還臨安)七年四月進幸八年二月¶
復還臨安遂定都焉三十一年十二月幸建康次年二¶
月還臨安　張守謂建康自六朝為帝王都江流險濶¶
氣象雄偉且據要㑹以經理中原依險阻以扞禦強敵¶
<pb:KR3k0032_WYG_158-28a>¶
可為别都以圖恢復　胡安國建都論曰還都建康環¶
諸路而中持衡則人心不揺駐蹕金陵本以舊邸號稱¶
建康降詔為受命之符　建炎元年五月辛夘詔修江¶
寧城及繕治宫室又命築景靈宫其後不克成¶
¶
紹興慈寜宫¶
¶
九年十月二十一日詔皇太后(顯仁韋后)宫殿名慈寧三十¶
日畢功(其後憲聖吳后宫曰慈福成肅謝后宮曰夀慈)　臣等言徳之大者必¶
盡萬物之報以稱其禮孝之至者必得四表之心以寧¶
其親天祚文武之隆世基任姒之徳仰模太紫前考異¶
<pb:KR3k0032_WYG_158-28b>¶
宫宜昭掲於鴻名以荅揚於流澤臣(中賀)竊以東朝置¶
衛逺存長樂之鴻名中禁承顔近著寳慈之茂實皆以¶
體皇居於宸極據寳勢於坤靈廣一人欽愛之風極萬¶
世尊崇之奉載新令典允屬聖時伏惟皇帝達孝通于¶
神明要道形于徳教紹復大業對越祖宗在天之靈抑¶
畏小心躬蹈帝王髙世之行人與能而樂戴天復命以¶
中興上推履武之祥丕啟生商之慶方且致天下之養¶
<pb:KR3k0032_WYG_158-29a>¶
用夤奉於母儀成路寢之威示日嚴於子道臣等率籲¶
衆志懇欵一詞爰稽合於前章極崇施於顯號叶情文¶
而並舉煥典册以増華輦道中通朝夕燕兩宫之奉珮¶
環入覲時節奉萬年之觴示垂𥙿於無疆益儲休於有¶
羙伏請建皇太后宫殿以慈寧為名　紹興九年后有¶
歸耗命有司豫作慈寧殿于禁中遥上册寳十二年九¶
月壬午回鑾十九年正月朔即宫中行慶壽禮二十九¶
年復行於慈寧殿慶典自此始　十三年五月壬午臧¶
保衡獻皇太后還慈寧宫頌特進一官¶
<pb:KR3k0032_WYG_158-29b>¶
¶
紹興徳壽宫　淳熙重華宫¶
¶
先是以秦檜舊第為新宫三十二年六月戊辰名曰徳¶
壽丙子太上皇帝内禪即日駕之徳壽宫(在太内之北望仙橋東)¶
　淳熙十五年八月五日擬進皇太后(吳)宫名曰慈福¶
十六年正月十五日丙午皇太后遷慈福宫(表云廼敞六安之舊)¶
(就經長樂之新)己未詔徳壽宫改為重華宫二月壬戌内禪移¶
御　光宗内禪以舊福寧殿為壽康宫(初曰泰安後改)而更建¶
<pb:KR3k0032_WYG_158-30a>¶
福寧殿御書宫殿名七字五日一朝　紹熙末改重華¶
宫為慈福宫以舊慈福宫為重壽殿二太后皆徙居此¶
後又改慈福宫為壽慈以奉太母(壽成謝后)¶
藝祖遺訓宫中止用赤白為飾仁宗故事欄楯徹去朱¶
緑之采¶
¶
歴代宫名¶
¶
周秦時¶
　虒祁(晉)　銅鞮(晉)　章華(楚)　逃夏(越)　咸陽(秦)¶
　長信(秦)　阿房(秦)　望夷(秦)　梁山(秦)　館娃(吳)¶
<pb:KR3k0032_WYG_158-30b>¶
前漢¶
　未央　建章　長信　長門　櫟陽　長樂　五柞¶
　咸陽　甘泉　徳陽　陵陽　回中　首陽　交門¶
　昭臺　雲陽　陽靈　林光　龍泉　明光　萬嵗¶
　池陽　蒲萄　黄山　太一　思子　夜光　棠棃¶
　扶荔　鼎湖　宜春　谷口　望仙　通天　歩髙¶
　望逺　集靈　曜華　養徳　四寳　延壽　七里¶
<pb:KR3k0032_WYG_158-31a>¶
　曾城　天梁　栢梁　長楊　資陽　鼓簧　承光¶
　長平　鉤弋　萯陽　棫陽　永安　修池　祈年¶
後漢¶
　永安　長樂　池陽　長秋　永樂　胡桃　承光¶
　徳陽　東平¶
前魏¶
　永壽　永安　永寧¶
西晉¶
　永昌　弘訓　崇徳¶
<pb:KR3k0032_WYG_158-31b>¶
六朝¶
　建康　安徳　昭明(吳)太初(吳)金華　樂安　安樂¶
　(梁)樂修(陳)¶
後魏¶
　大夏　閶闔　金墉　盛樂(代下同)　萬壽　承華¶
　廣徳　壽安　崇光　寧光　永樂¶
北齊¶
<pb:KR3k0032_WYG_158-32a>¶
　靜徳　金虎　聖應　崇光　三臺¶
後周¶
　長春　正陽　天興　雲陽(行宫)　天成(行宫)¶
隋¶
　紫微　青城　景華　明徳　朝陽　棲雲　積翠¶
　甘泉　仙經　仙都　仁壽　天經　松仙　阜澗¶
　顯仁　離光　流英　紫芝　疑華　揺景　浮彩¶
　舒芳　懿樂　彩璧　淑風　清暑　朱明　翼仙¶
　翠微　層城　千金　長春(行宫)臨江(行宫)汾陽(行宫)¶
<pb:KR3k0032_WYG_158-32b>¶
唐¶
　太極　弘義　大安　通義　躍龍　慶善　太和¶
　翠微　大明　永安　蓬萊　玉華　九成　萬年¶
　奉天　三陽　興泰　興慶　華清　温泉　仁智¶
　飛山　明徳　合璧　萬全　紫桂　飛龍　望春¶
　上陽　望賢　九曲　魚藻　新沼　咸宜　冷泉¶
　高山　龍鱗　積翠　宿羽　青女　凌波　芳樹¶
<pb:KR3k0032_WYG_158-33a>¶
　紫微　積善　長春(行宫)連昌(行宫)繡嶺(行宫)¶
五代¶
　大明　大寧　至徳　建昌　興聖　長春　大昌¶
　積慶　廣徳　興義　慶昌　太平　長壽　昇平¶
　十六國¶
　建章　逍遥　未央　長安　和龍　紫陌¶
丹臺新録所載¶
　易遷　七業　上清西　紫清上　太霞　太素¶
　繁玉　琅華　滄浪　玉玄¶
<pb:KR3k0032_WYG_158-33b>¶
契丹¶
　洪義　永興　積慶　延昌　章敏　長寧　崇徳¶
　興聖　敦睦　(見國史傳)¶
詩曰陟降厥士日監在兹言人君所居天所監也¶
又曰廼眷西顧此維予宅言文王之宅天所顧也天¶
之眷顧在文王居處之間　朝寢堂室牖户房夾具¶
有儀則非以奉己也所以疏視瀹聽儲神習體清政¶
<pb:KR3k0032_WYG_158-34a>¶
令之原也　芸若充庭槐楓被宸　繁飾累巧　僝¶
拱木於林衡授令模於梓匠遐邇恱豫而子來工徒¶
擬議而騁巧　揆日晷考星耀　木無彫鎪土無綈¶
錦　夷庭廣廡厚棟修梁弗陋弗侈惟禮是憲　土¶
事不飾木功不彫　服珍裘則念人之寒居夏屋則¶
念人之熱　非章華是靈臺鑒茅茨於陶唐察卑宫¶
於夏禹　周宣斯干之制漢祖壯麗之儀延王爾之¶
竒工命班輸之妙匠　星居宿陳綺錯鱗比　規景¶
水臬　金鋪交映玉題相暉　元棟鏤榥若騰虹之¶
<pb:KR3k0032_WYG_158-34b>¶
揚眉飛簷舒咢似翔鵬之矯翼　華榱璧璫輦道纚¶
屬　奔星更於閨闥宛虹拖於楯軒青龍蚴蟉於東¶
廂象輿宛僤於西清靈圄燕於閒館偓佺之徒暴於¶
南榮　陳圭置臬瞻星揆地　規矩應天上憲觜陬¶
　烈若鉤星在漢煥若雲梁承天　碧瓦鱗差瑶階¶
肪截　深闈秘殿曼宇疏楹　彤軒紫柱文榱華梁¶
綺井含葩金墀玉廂溫房則冬服絺綌清室則中夏¶
<pb:KR3k0032_WYG_158-35a>¶
含霜　應門八襲璇臺九重表以百常之闕闤以萬雉¶
之墉　雕欒鏤楶青瑣丹楹　鄰斗極之光輝邇天漢¶
之波瀾　雲譎波詭　雕楹玉磶繡栭雲楣　仰福帝¶
居陽曜隂藏　命般爾之巧匠　詩歌楚室頌羙泮宫¶
　雲多甘泉晏恢景福　天垂定星易有大壯君人者¶
灋焉　周人考室見於風雅魯國作門記備春秋漢起¶
徳陽鍾離抗言魏營宫殿陳羣正辭　周宣考室詠於¶
詩人閟宫有侐頌聲是作　鳩經始之黎民輯農功之¶
暇豫　宏璉豐敲　飛宇承霓　層榭三休琱簷四注¶
<pb:KR3k0032_WYG_158-35b>¶
　千欒電斜萬桷霓張紅葩植井丹桂承梁　千楣鳯¶
起萬栱鸞浮　虹梁鯨棟　授矩司臬　脩棟虹指飛¶
甍鳯翔　網户翠錢青軒丹墀　陛納九齒閶披四目¶
楯角儲清簷牙袤縟雕牖&KR1766;閜鏤楹熠煜　度弘規法¶
大壯　虬柱虹梁　望玉繩而結極承倒景而開軒赬¶
素炳煥枌栱瑳峨隂蚪負檐陽馬承阿錯以瑶英鏤以¶
金華方䟽含秀圓井吐葩　霞駮丹檻雲攅萬楹　翔¶
<pb:KR3k0032_WYG_158-36a>¶
鵾墜於層極宛虹拖於遊梁　丹柱歙郝　倔佹雲起¶
　浮柱岹嵽萬楹磊砢　飛梁虹指層櫨磥垝　芝栭¶
戢孴　圓淵方井　朱鳥舒翼以持衡騰虹蟉蚪而遶¶
榱　飛櫩翼翥　千櫨赫奕萬栱崚嶒　邢子才新宫¶
賦擬二儀而建路寢法三山而起翼室大厦眈眈斯干¶
秩秩土成黼黻木化蛟螭隂梁北注陽馬南施百楹列¶
倚千櫨代支¶
　玉海卷一百五十八¶
<pb:KR3k0032_WYG_158-36b>¶
