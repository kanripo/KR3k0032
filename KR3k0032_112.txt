#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百十二
#+PROPERTY: JUAN 卷一百十二
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百十二
<pb:KR3k0032_WYG_112-1a>¶
欽定四庫全書¶
　玉海卷一百十二¶
　　　　　　　　　　　　宋　王應麟　撰¶
　學校¶
　　學校(下/)　(辟雍/)¶
　　　晉太學　國子學　兩學　辟廱¶
紀武帝泰始六年冬十一月幸辟廱行鄉飲酒禮(宋志/詔曰)¶
(禮儀之廢久矣乃復講肄舊典賜太常絹百疋丞博士/學生牛酒咸寧三年恵帝元康三年並行其禮  文選)¶
<pb:KR3k0032_WYG_112-1b>¶
(注引陸機洛陽記辟雍在靈/臺東相去一里俱魏武所徙)咸寧二年五月(或作/九月)立國¶
子學(武帝初立國子學定置祭酒博士各一人助敎十/五人以教生徒博士皆取履行清淳通明典義者)¶
(江左初減為九人元帝末増儀禮春秋公羊博士各一/人合為十一人後増為十六人不復分掌五經謂之大)¶
(學博士武帝太元十年/損國子助教為十人)元帝建武元年十一月丁卯立¶
太學成帝咸康三年正月辛卯立太學孝武太元九年¶
四月己卯増置太學生百人(以車&KR0332;領/國子博士)十年二月立國¶
學　列&KR0019;王導元帝軍旅不息學校不修導上書曰自¶
頃皇綱失統頌聲不興将二紀矣先進忘揖讓之容後¶
<pb:KR3k0032_WYG_112-2a>¶
生惟金鼓是聞干戈日尋俎豆不設先王之道彌逺非¶
所以習民靖俗端本抑末也今若擇朝之子弟並入于¶
學選明博修禮之士而為之師化成俗定莫尚於斯帝¶
從之征南将軍戴邈言庠序廢宜向道崇儒以勵風化¶
琅邪王從之始立大學(庾亮為征西将軍/在武昌開置學宫)　荀崧元帝¶
太興初轉太常時方修學校簡省博士其儀禮公羊穀¶
梁及鄭易皆省不置崧以為不可上疏曰世祖武皇帝¶
崇儒興學經始明堂營建辟雍告朔班政鄉飲大射西¶
<pb:KR3k0032_WYG_112-2b>¶
閣東序圗書禁籍臺省有宗廟大府金墉故事大學有¶
石經古文先儒典訓賈馬鄭杜服孔王何顔尹之徒章¶
句&KR0019;注衆家之學置博士十九人學士如林猶選張華¶
劉寔居太常之官以重儒教今博士準古計今猶未能¶
半舊員十九人今五經合九人宜為鄭易儀禮置博士¶
且三&KR0019;並行未能孤廢與其過廢寧與過立詔曰穀梁¶
膚淺不足置博士餘如奏(時太常賀循請置二/禮三傳博士合八人)　裴頠¶
恵帝時奏修大學刻寫石經(恵帝元康三年以多猥雜/於是制立學官品第五以)¶
<pb:KR3k0032_WYG_112-3a>¶
(上轉入/國學)　袁瓌成帝咸康三年上疏(國子祭酒袁&KR0347;/太常馮懐上疏)曰¶
若得給其宅地備其學徒博士僚屬粗有其官則臣之¶
願也疏奏成帝從之國學之興自瓌始　謝石平苻堅¶
後請興復國學以教胄子(太元九年尚書令謝石請興/復國學于太廟之南名國子)¶
(學西有夫子堂畫夫子及十弟子象南有諸生省門外/有祭酒省三博士省舊置博士三人  通典云云明年)¶
(増造廟房屋共百五十五間而品課無章當/時君子恥與其列云  謝&KR0007;舉臧燾為助教)　潘岳閒¶
居賦靈臺傑其髙峙其東則有明堂辟廱清穆敞閒環¶
林縈映圓海廽淵聿追孝以嚴父宗文考以配天祇聖¶
<pb:KR3k0032_WYG_112-3b>¶
敬以明順養更老以崇年(注三輔黄圖大司徒宫奏/曰明堂辟廱其實一也)兩¶
學齊列雙宇如一右延國胄左納良逸祁祁生徒濟濟¶
儒術或升之堂或入之室髦士投紱名王懐璽訓若風¶
行應如草靡(注郭縁生述征記曰國學在辟雍東北五/里太學在國學東二百歩  國學教胄子)¶
(太學招/賢良)　宋志晉泰始八年有司奏太學生七千餘人¶
才任四品聴留詔已試經者留之其餘遣還郡國大臣¶
子弟堪受教者令入學咸寧二年起國子學(葢周禮受/教於師氏)¶
(者/)太康五年修作明堂辟雍靈臺太元元年尚書謝石¶
<pb:KR3k0032_WYG_112-4a>¶
請興復國學以訓胄子班下州郡普修鄉校其年選公¶
卿二千石子弟為生増造廟屋一百五十五間而品課¶
無章士君子恥與其列國子祭酒殷茂言之曰輔性成¶
徳必資於學先王所以陶鑄天下津梁萬物舊制國子¶
生皆冠族華胄比列皇儲而中者混雜蘭艾人情恥之¶
竊謂内外清官子姪普應入學制以程課　齊志晉初¶
太學生三千人元康三年始立國子學官品第五以下¶
得入國學太學之與國學是晉世殊士庶異貴賤耳¶
<pb:KR3k0032_WYG_112-4b>¶
自穆帝至孝武並以中堂為太學通典孝武太元¶
初於中堂立行太學依升平元年有司奏復二學¶
生百二十人事訖罷　唐六典注晉咸寧四年置¶
國子博士一人梁置二人北齊置國子寺有博士¶
五人隋初&KR0032;太常置博士五人大業三年置一人¶
唐増置二人晉置助教十五人隋五人大業三¶
年置一人唐増置二人　晉元帝増置國子博¶
士十六人謂之太學博士(晉書鄒湛仕魏歴太/學博士劉琨亦為之)隋初置¶
<pb:KR3k0032_WYG_112-5a>¶
五人仁夀元年罷國子惟立太學(七月戊戌改/國子為太學)置五人¶
大業三年二人唐増置三人　後魏置太學助教隋初¶
五人唐置三人長安四年國子監置直講四人　後魏¶
官氏志有太學典録¶
　　　晉泮宫¶
列&KR0019;杜預鎮荆州修立泮宫　羊祜鎮南夏開設庠序¶
　范汪守東陽大興學校　庾亮領江州孟嘉為勸學¶
從事　王沉仕郡文學掾　熊逺郡辟為文學掾　梁¶
<pb:KR3k0032_WYG_112-5b>¶
元帝為荆州起州學置儒林參軍勸學從事¶
　　　宋四學¶
紀文帝元嘉十五年立儒學館于北郊十六年立&KR0007;素¶
史文學　通典二十年立國子學二十七年二月戊寅¶
廢　通鑑元嘉十五年豫章雷次宗好學隠居廬山尤¶
明三禮毛詩以處士召至建康為開館於雞籠山聚徒¶
教授置生百餘人帝雅好文藝十六年使丹陽尹何尚¶
之立&KR0007;學太子率更令何承天立史學司徒參軍謝元¶
<pb:KR3k0032_WYG_112-6a>¶
立文學并次宗儒學為四學帝數幸次宗學館令以巾¶
褠侍講資給甚厚又除給事中不就久之還山又築室¶
於鍾山西為招隠館使為太子諸王講自華林東門入¶
延賢堂就業(次宗/傳)時國子學未立朱膺之庾蔚之並以¶
儒學監總諸生　大明五年㑹稽立左學召生¶
徒泰始中置總明觀祭酒一人學士十人有四¶
科¶
　　　齊國學¶
<pb:KR3k0032_WYG_112-6b>¶
南齊志建元四年正月詔立國學置學生百五十人其¶
有位樂入者五十人永明三年正月詔立學置生二百¶
人其冬皇太子講孝經親臨釋奠車駕幸聴(尚書令王/儉領祭酒)¶
(十日一還學/監試諸生)　豫章王嶷於邢州立學以王秀之領儒¶
林祭酒　謝幾卿補國子生齊太子自臨䇿試王儉發¶
問　鍾嶸丘仲孚齊永明中國子生　江革請太學補¶
國子生¶
　　　梁五館(見館/類)¶
<pb:KR3k0032_WYG_112-7a>¶
天監四年詔開五館建立國學置五經博士帝釋奠先¶
師先聖　陳天嘉中周&KR0042;正在國學發周易題¶
　　　梁州郡學　國子學¶
紀天監四年正月癸卯置五經博士立州郡學二月初¶
置胄子律博士六月庚戌立孔子廟五年五月置集雅¶
館以招逺學九年三月己丑幸國子學親臨講肄賜祭¶
酒已下有差乙未詔太子及王侯子皆入學十二月癸¶
未幸國子學䇿試胄子　儒林&KR0019;選士徒於會稽受業¶
<pb:KR3k0032_WYG_112-7b>¶
何&KR0332;分遣博士祭酒至州郡立學　王承為祭酒承祖¶
儉父暕並居此職三代為國師前代未有　梁到洽遷¶
博士撰太學碑¶
　　　後魏國子學　皇子學　四門小學　皇宗學¶
　　　　鄉學¶
北史魏道武初立太學置五經博士天興二年春増國¶
子太學生員至三千人四年春命樂師入學習舞釋菜¶
于先師明元改國子為中書學太武始光三年春起太¶
<pb:KR3k0032_WYG_112-8a>¶
學於城東獻文天安初立鄉學郡置博士二人助教二¶
人學生六十人(後詔大郡次郡立博士二人中下郡一/人學生自百人至四十人  通典曰郡)¶
(縣學始/於此)太和中(十/年)改中書學為國子學建明堂辟雍尊¶
三老五更(九月/辛卯)又開皇子之學(十六年幸皇宗學問博/士經義  任城王澄請)¶
(修復皇宗之學開四門之教/太和初孫恵蔚為皇宗博士)　及遷都洛邑立國子太學¶
四門小學(孝文太和十九年八月乙巳金墉宫成立國/子監太學四門小學於洛陽二十年立四門)¶
(博士置助教二十人太和末董文發為四門小學博士/  劉芳表云太和二十年立四門博士於四門置學)¶
於是斯文鬱然比隆周漢宣武時復營國學立小學於¶
<pb:KR3k0032_WYG_112-8b>¶
四門選儒生為小學博士員四十人(李謐師事小/學博士孔璠)　邢¶
邵曰西京有六學之義東都有三雍之盛今國子有學¶
官之名無教導之實何異兎絲燕麥南箕北斗(魏書作/李崇)¶
北齊諸郡立學置博士助教¶
　　　後周露門學　虎門館¶
後周書武帝天和二年七月甲辰立露門學置生七十¶
二人(唐瑾王褒等四人/俱為文學博士)六年沈重為博士於露門館為¶
太子講論語宣和元年熊安生為博士樂遜在露門教¶
<pb:KR3k0032_WYG_112-9a>¶
授皇子大象二年二月丁巳幸露門學行釋奠禮　辛¶
公義&KR0019;周武帝召入露門學令與大儒講論　蘇世長¶
&KR0019;上書周武帝使卒學虎門館　又有通道館學士¶
武帝立通道觀　保定三年尊太傅燕公為三老¶
於是服衮冕乗碧輅陳文物備禮容清蹕而臨¶
太學袒割奉觴　内有崇文之觀外重成均之¶
職¶
　　　隋國子郡縣學¶
<pb:KR3k0032_WYG_112-9b>¶
紀髙祖仁夀元年國子學惟留學生七十人太學四門¶
及州縣學並廢(劉炫&KR0019;云開皇二十年廢國子四門及/州縣學惟置太學博士二人學生七十)¶
(二人下儒林傳序仁夀問/廢天  學惟存國子一所)七月戊戌改國子為太學¶
煬帝復開庠序國子郡縣之學盛於開皇初　文帝召¶
馬光張仲讓等六儒為太學博士　大業初左氏有徐¶
文逺禮有褚徼詩有魯逹易有陸徳明皆一時冠　孔¶
頴逹舉明經髙第授河南郡博士潘徽&KR0045;州博士京兆¶
郡博士劉焯為冀州博士¶
<pb:KR3k0032_WYG_112-10a>¶
　　　唐國子監　七學　六學　七館　六館　三¶
　　　館　秘書外省　小學　京學　州縣學　貞¶
　　　觀廣學舍¶
選舉志國子監生尚書省補祭酒統焉州縣學生州縣¶
長官補長史主焉經分大中小習業有嵗限每嵗仲冬¶
州縣館監舉其成者送尚書省髙祖初入長安開大丞¶
相府下令置生員自京師至於州縣皆有數既即位詔¶
諸州明經秀才俊士進士明於理體為鄉里稱重者縣¶
<pb:KR3k0032_WYG_112-10b>¶
攷試州長重覆嵗隨方物入貢吏民子弟學藝者皆送¶
于京學為設考課之法州縣鄉里皆置學焉髙宗龍朔¶
二年東都置國子監明年以書學&KR0032;蘭臺筭學&KR0032;秘閣¶
律學&KR0032;詳刑　儒學&KR0019;序髙祖始受命鉏纇夷荒天下¶
畧定即詔有司立周公孔子廟于國學四時祠求其後¶
議加爵土國學始置生七十二員取三品以上子弟若¶
孫為之太學百四十員取五品以上四門學生百二十¶
員取七品以上郡縣三等上郡學置生六十員中下以¶
<pb:KR3k0032_WYG_112-11a>¶
十為差(選舉志云京都/學生八十人)上縣學置生四十員中下亦以¶
十為差又詔宗室功臣子孫就祕書外省别為小學太¶
宗鋭情經術即位貞觀六年詔罷周公祠更以孔子為¶
先聖顔子為先師盡召天下名儒老師以為學官數¶
臨幸觀釋奠命祭酒博士講經義生能通一藝者得¶
除吏廣學舎千二百區三學益生員(劉禹錫&KR0019;貞觀/時學舍千二百)¶
(區生徒三千餘外夷遣子来附者五/國  李觀云學有六館生有三千)國子監三百人¶
太學生六百人四門學生千三百人并置書算二學¶
<pb:KR3k0032_WYG_112-11b>¶
皆有博士(官志凡六學束脩之禮督課試舉皆/如國子學助教以下所掌亦如之)大抵諸¶
生員至三千二百六十員自&KR0007;武屯營飛騎(貞觀十二/年始置)¶
皆給博士授經能通一藝聴入貢限四方秀艾挾䇿負¶
素坌集京師文治煟然勃興於是新羅髙昌百濟吐蕃¶
髙麗等羣酋並遣子弟入學鼓笥踵堂者凡八千餘人¶
紆侈袂曳方履誾誾秩秩雖三代之盛所未聞　百官¶
志國子監祭酒一人(周師/氏)司業二人(隋大業三年置武/徳初省貞觀六年)¶
(二月二日/置一員)掌儒學訓導之政總國子太學廣文四門律¶
<pb:KR3k0032_WYG_112-12a>¶
書算凡七學(六典國子祭酒/司業掌六學)天子視學皇太子齒胄則¶
講義釋奠執經議嵗終考學官訓導多少為殿最丞一¶
人每嵗七學生業成莅試主簿一人七學生不率教者¶
舉而免之録事一人助教各五人直講四人(長安四年/四月置直)¶
(講四/人)武徳初以國子監為國子學&KR0032;太常寺貞觀二年¶
復曰監龍朔二年改曰司成館祭酒曰大司成司業曰¶
少司成咸亨元年復曰監垂拱元年改曰成均監(祭酒令/狐徳棻)¶
(韓愈&KR0045;綰鄭覃穎司業陽城歸崇/敬禇無量  孔  逹三世司業)　後魏於四門置學唐¶
<pb:KR3k0032_WYG_112-12b>¶
因之置直講四人用禮記四郊立學之説後移與太學¶
同居貞觀二年左僕射&KR0007;齡等建言周公尼父俱聖人¶
然釋奠於學以夫子也大業以前皆孔子為先聖顔回¶
先師乃罷周公升孔子為先聖顔回配四年詔州縣皆¶
作孔子廟十一年詔尊孔子為宣父作廟於兖州給户¶
二十以奉之(㑹要顯慶三年文宣王廟樂詔用/宣和之舞博士范頵等作樂章)　通鑑¶
武徳元年五月壬申置國子太學四門生合三百餘員¶
郡縣學亦各置生員七年二月己酉州縣及鄉皆置學¶
<pb:KR3k0032_WYG_112-13a>¶
開元二十六年春令天下州縣里皆置學禮志皇帝¶
視學三館學官座武官後　孔頴達&KR0019;撰義贊永徽二¶
年詔國子三館博士&KR0042;文館學士考正　歸崇敬&KR0019;奏¶
(大厯五/年八月)國子太學四門三館各立五經博士品秩生徒¶
有差旬省月試時考嵗貢眂生徒及第多少為博士考¶
課上下不從　何蕃&KR0019;朱泚反諸生将從亂蕃正色叱¶
不聴故六館士無受汚者(六館之士百餘人以蕃/之義行言於司業陽城)　韓¶
愈集請上尊號表云臣得所管國子太學廣文四門及¶
<pb:KR3k0032_WYG_112-13b>¶
書算律等七館學生狀云(又聴琴詩序司業武少儀總/太學儒官三十有六人列燕)¶
(于祭酒/之堂)　李觀書云六館今存者三亡者三　會要元¶
和元年正月勅國子祭酒司業及學官並取徳望學識¶
二年八月二十四日勅鄉貢明經進士見訖就國子學¶
官講論質定疑義百僚觀禮國子監請選常參官與學¶
官同講説於是命兵部郎中蒋武考功員外郎劉伯芻¶
等同赴國子監講論十三年十一月祭酒鄭餘慶以太¶
學荒墜奏請率文官俸禄修廣兩京國子監長慶二年閏¶
<pb:KR3k0032_WYG_112-14a>¶
十月祭酒韋乾度奏四館學生闕員每年請補者監考¶
試通具姓名申禮部¶
　　　唐六學¶
選舉志凡學六皆隸于國子監國子學生三百人以文¶
武三品以上子孫為之太學生五百人以五品以上子¶
孫為之四門學生千三百人以七品以上子庶人之俊¶
異者為之書學生三十人律學生五十人算學生三十¶
人以八品以下子及庶人通其學者為之天寳九載(七/月)¶
<pb:KR3k0032_WYG_112-14b>¶
(乙/亥)置廣文館(總為七學又有/&KR0042;文崇文二館)憲宗元和二年(十二/月)始定¶
生員西京國子八十人太學七十人四門三百人廣文¶
六十人律館二十人書算館各十人(儒學&KR0019;序髙祖初/置國子生員七十)¶
(二員太學百四十員/四門學生百三十員)　會要貞觀五年以後數幸國學¶
太學増築一千二百問又増生員書算各置博士凡三¶
千二百六十員¶
　　　唐國子學　太學　五經博士　廣文館(詳見/館類)¶
選舉志國子學生三百人以文武三品以上子孫從二¶
<pb:KR3k0032_WYG_112-15a>¶
品以上曽孫及勲官二品縣公京官四品帶三品勲封¶
之子為之上元二年國子監置大成二十人取已及第¶
而聰明者為之中宗詔宗室業成堪貢者宗正寺試送¶
監舉如常法三衛願入學者聴附國子學太學及律館¶
習業蕃王及可汗子孫願入學者附國子學讀書&KR0007;宗¶
開元五年始令鄉貢明經進士見訖國子監謁先師學¶
官開講問義元和二年(十二/月)定生員西京國子館生八十¶
人　百官志博士五人掌教三品以上及國公子孫從¶
<pb:KR3k0032_WYG_112-15b>¶
二品以上曽孫為生者五分其經以為業周禮儀禮禮¶
記毛詩春秋左&KR0019;各六十人暇則習隸書國語説文字¶
林三蒼爾雅每嵗通兩經求仕者上於監秀才進士亦¶
如之學生以長㓜為序習正業之外教吉凶二禮公私¶
有事則相儀助教五人直講四人掌佐博士分經教授¶
五經博士掌以其經之學教國子　歸崇敬&KR0019;為司業¶
皇太子欲臨國學行齒胄禮(大厯五/年八月)崇敬以學與官名¶
皆不正乃建議古天子學曰辟雍在禮為澤宫前世或¶
<pb:KR3k0032_WYG_112-16a>¶
曰璧沼璧池亦言學省漢光武(一云/漢武)立明堂辟雍靈臺¶
號三雍宫晉武帝臨辟雍行鄉飲禮别置國子學以殊¶
士庶永嘉南遷帷有國子學北齊立國子寺隋大業中¶
(十三/年)更名國子監今聲明之盛辟雍獨闕請以國子監¶
為辟雍省以祭酒為太師氏位三品司業為左師右師¶
位四品近世明經不課其義先取帖經顓門廢業請以¶
禮記左氏春秋為大經周官儀禮毛詩為中經尚書周¶
易為小經各置博士一員國子太學四門三館各立五¶
<pb:KR3k0032_WYG_112-16b>¶
經博士旬省月試時攷嵗貢眂生徒及第多少為博士¶
考課上下有詔集百官議皆以省禁非外司所宜名周¶
官世職者稱氏國學非世官不得名太師氏大抵憚改¶
作故無施行者通鑑大厯元年正月乙酉復補國子¶
學生(祭酒蕭/明上言)二月丁亥朔釋奠于國子監辛卯命有司¶
修國子監八月成丁亥釋奠五年三月辛卯以楊綰為¶
祭酒(開成二年十/月石經成)　大厯中張參為司業定五經書于¶
論堂東西廂之壁太和七年十二月於國子監講論堂¶
<pb:KR3k0032_WYG_112-17a>¶
兩廊立石九經　舒元輿問國庠記西有髙門曰論堂¶
又至一門曰國子館歴至三館廣文太學四門也館宇¶
鞠為荒圃李絳謂生徒無鼔箧之志博士有倚席之譏¶
　李庾西都賦外則國子招徒疏館開軒左立太學前¶
列廣文稽以博士總之成均　皮日休移成均博士書¶
庠聲序音&KR0785;瓏於珩佩鏘訇於金石　會要貞觀中孔¶
頴逹為祭酒準故事上日開講五經題(儒學傳序孔穎/逹等始除祭酒)¶
(發五經題與/諸生酧問)太和七年八月九日(庚寅/)置五經博士開¶
<pb:KR3k0032_WYG_112-17b>¶
成元年奏請給禄　鄭覃&KR0019;文宗以覃名儒故以宰相¶
領祭酒請太學五經經置博士祿廩比王府官¶
選舉志太學生五百人以五品以上子孫職事官五品¶
期親若三品曽孫及勲官三品以上有封之子為之元¶
和二年十二月始定生員太學七十人(髙祖置百/四十員)　百¶
官志博士六人掌教五品以上及郡縣公子孫從三品¶
曽孫為生者五分其經以為業每經百人　六典太學¶
博士三人五分其經為之業每經各百人課試如國子¶
<pb:KR3k0032_WYG_112-18a>¶
之法　蕭昕傳為祭酒建請崇太學以植教本帝(代宗/)¶
寤其言(永泰二/年正月)詔羣臣有籍於朝及神䇿六軍子弟肄¶
業者聴補生員　百官志廣文館博士四人助教二人¶
掌領國子學生業進士者學生六十人東都十人天寳¶
九載置　會要七月十三日置博士助教各一人品秩¶
同太學以鄭䖍為博士　集賢注記天寳十三載八月¶
楊沖綦母潛遷廣文博士　國子博士(武徳中徐文逺/谷那律劉伯莊)¶
　(貞觀中陸徳明/開元中尹知章)　太學博士(貞觀中王恭馬嘉運賈/公彦  吳武陵李商隠)¶
<pb:KR3k0032_WYG_112-18b>¶
　國子助教(武徳中朱子奢/葢文達文懿)　直國子學(朱子/奢)　直國¶
子監(開元中趙元黙歸/崇敬國子直講)　楊瑒為祭酒表薦大儒王迥¶
質尹子路白履忠三人教授國子請明經帖平文生徒¶
立頌太學門(開元中禇無/量兼祭酒)　太學生(蕭頴士魏元忠郭/元振張柬之薛稷)¶
(趙彦昭何蕃太韓思彦游太學事博士谷那律百田游/巖永徽時補  學生  趙&KR0042;智永徽初講孝經  福殿)¶
(宰相&KR0042;文館學/士太學生皆在)¶
　　　唐四門學¶
選舉志四門學生千三百人五百人以勲官三品以上¶
<pb:KR3k0032_WYG_112-19a>¶
無封四品有封及文武七品以上子為之八百人以庶¶
人之俊異者為之開元七年勑通一經及未通經而聰悟¶
有文辭史學者入四門學為俊士(一云二十一/年五月勑)元和中¶
定生員三百人(髙祖置學生/百三十員)　百官志四門館博士六¶
人助教六人直講四人掌教七品以上侯伯子男子為¶
生及庶人子為俊士生者　通典後魏書劉芳表云大¶
和二十年立四門博士於四門置學案禮記曰天子設¶
四學鄭&KR0007;注云周四郊之虞庠也今以遼逺欲移與大¶
<pb:KR3k0032_WYG_112-19b>¶
學同處從之　栁宗元助教壁記云後魏太和中立學¶
于四門置助教二十人隋&KR0032;國子置五人唐始合於太¶
學省至三人貞元中為四門助教者三人皆文士栁立¶
武儒衡歐陽詹(見前四唐因魏制分經同大學循歐陽/詹書  門助教十年方易一官  資歴)¶
(級得太學國子助教四施敬本尹思貞為助教年余/欽直講  施士匄繇  門助教為博士凡十九)¶
博士(韓愈王&KR0007;感敬/㑹真歸崇敬)¶
　　　唐書學¶
選舉志書學生三十人以八品以下子及庶人之通其¶
<pb:KR3k0032_WYG_112-20a>¶
學者為之凡書學石經三體限三嵗説文二嵗字林一¶
嵗凡書學先口試通乃墨試説文字林二十條通十八¶
為第髙宗龍朔二年二月(十日/)以書學&KR0032;蘭臺(初&KR0032;國/子監)¶
　百官志博士二人助教一人掌教諸生以石經説文¶
字林為顓業兼習餘書武徳初廢書學貞觀二年(十二/月)¶
復置顯慶三年(九月/四日)廢龍朔二年五月(十七/日)復置　會¶
要貞觀二年十二月二十一日置　六典自漢以来不¶
見其職隋置書學博士一人(王孝逸為/書學博士)唐加置二人¶
<pb:KR3k0032_WYG_112-20b>¶
周禮保氏教六書　漢志八嵗入小學學六甲五方書¶
計之事注蘇林曰五方之異書如今祕書學外國書也¶
　晉荀勗&KR0019;立書博士置弟子教習以鍾胡為法¶
　　　唐律學¶
選舉志律學生五十人以八品以下子及庶人之通其¶
學者為之凡明法試律七條令三條全通為甲第通八¶
為乙第太宗増置書律學進士加讀經史一部髙宗龍¶
朔三年(二月/十日)以律學&KR0032;詳刑(或作司/刑寺)中宗詔三衛番下¶
<pb:KR3k0032_WYG_112-21a>¶
日願入學者聴附國子學太學及律館習業　百官志¶
博士三人助教一人掌教八品以下及庶人子為生者¶
律令為顓業兼習格式法例隋律學&KR0032;大理寺武徳初¶
&KR0032;國子監尋廢貞觀六年復置(舊史六年二/月戊子初置)顯慶三年¶
(九月/四日)廢龍朔二年(五月十/七日)復　會要律學顯慶元年十¶
二月十九日于志寧奏置&KR0032;詳刑寺　六典注晉志有¶
律博士又衛覬奏置律學博士轉相教授梁天監四年¶
廷尉屬有胄子律博士(南史天監四年二/月初置律博士)隋有博士八¶
<pb:KR3k0032_WYG_112-21b>¶
人唐置一人移屬國學¶
　　　唐算學¶
選舉志算學生三十人以八品以下及庶人之通其學¶
者為之凡算學孫子五曹共限一嵗九章海島共三嵗¶
張丘建夏侯陽各一嵗周髀五經算各一嵗綴術四嵗¶
緝古三嵗記遺三等數兼習之凡算學録大義本條為¶
問答明數造術詳明術理然後為通髙宗龍朔三年以¶
算學&KR0032;祕閣　百官志算學博士二人助教一人掌教¶
<pb:KR3k0032_WYG_112-22a>¶
八品以下及庶人之子為生者二分其經以為業九章¶
海島孫子五曹張丘建夏侯陽周髀五經算綴術緝古¶
為顓業兼習記遺三等數凡六學束脩之禮督課試舉¶
皆如國子學助教以下所掌亦如之唐廢算學顯慶元¶
年(十二月/十九日)復置(于志寜奏置令習十/部算經分二十卷)三年又廢以博士¶
以下&KR0032;太史局龍朔二年復(九數一曰方田二曰粟米/三曰差分四曰少廣五曰)¶
(商功六曰均輸七曰盈朒八曰方程九曰勾股皆有乗/除齊同之法孫子算術&KR0345;所生咮絲為忽十忽為杪十)¶
(杪為毫十毫為/釐十釐為分)　會要算學貞觀二年十二月二十一¶
<pb:KR3k0032_WYG_112-22b>¶
日置(舊史顯慶元年/十二月乙酉置)顯慶三年九月四日廢龍朔二年¶
五月十七日復置三年二月十日以&KR0032;祕書局(一云初/&KR0032;國子)¶
(監未見出/處當攷)歸崇敬&KR0019;建議律館算館助教請皆罷詔¶
集議無施行者　馬續&KR0019;觀羣書善九章算術(見小學/類  劉)¶
(徽九章算術自一曰方田/止勾股大畧與百官志同)　隋始置算學博士一人¶
　　　唐祕書外省小學¶
選舉志髙祖初入長安下令置生貟詔祕書外省别立¶
小學以教宗室子孫及功臣子弟　會要武徳元年十¶
<pb:KR3k0032_WYG_112-23a>¶
一月四日詔皇族子孫及功臣子弟於祕書外省别立¶
小學(儒學/傳同)葢文懿&KR0019;髙祖於祕書省立學以教王公¶
子弟文懿為國子助教既升席公卿更相質問文懿譬¶
曉密微逺近宗仰　李絳請崇國學疏髙祖初立修太¶
學并為功臣宗室子弟别立小學建&KR1274;舎大加儒訓増¶
置生徒鴻儒碩學盛於朝列質疑應問酌古辨今　易¶
言養蒙成湯訓䝉士文王教小子¶
　　　唐増築學舎　二館(詳見/館類)¶
<pb:KR3k0032_WYG_112-23b>¶
選舉志凡館二門下省有&KR0042;文館生三十人東宫有崇¶
文館生二十人太宗即位益崇儒術乃於門下别置&KR0042;¶
文館又増置書律學進士加讀經史一部十三年東宫¶
置崇文館自天下初定増築學舎至千二百區雖七營¶
飛騎亦置生遣博士為授經四夷若髙麗百濟新羅髙¶
昌吐蕃相繼遣子弟入學遂至八千餘人　王&KR0007;感撰¶
書糾繆春秋振滯禮繩愆等上之詔兩館學士議¶
廣徳二年七月丙午勑集賢學士精選太學諸生在¶
<pb:KR3k0032_WYG_112-24a>¶
館習業¶
　　　唐崇&KR0007;學(詳見崇/&KR0007;令)¶
選舉志開元二十九年始置崇&KR0007;學習老子莊子文子¶
列子亦曰道舉其生京都各百人諸州無常員官秩䕃¶
第同國子舉送課試如明經初開元七年帝注道徳經¶
成詔天下家藏其書貢舉人減尚書論語䇿而加試老¶
子(則崇&KR0007;學/之肇於此)　天寳十二載道舉停老子加周易　百¶
官志開元二十五年(正月十/五日)置崇&KR0007;學於&KR0007;元皇帝廟¶
<pb:KR3k0032_WYG_112-24b>¶
天寳元年兩京置博士助教各一員學生百人二載(正/月)¶
(十五/日)改崇&KR0007;學曰崇&KR0007;館博士曰學士助教曰直學士¶
置大學士二人徐又改崇&KR0007;學為通道學博士曰道徳¶
博士未幾罷　册府元龜開元十年正月己丑詔兩京¶
及諸州各置混元廟並置崇&KR0007;學習道徳經及莊列文¶
子等二十八年五月謂宰臣曰朕在藩邸有宅在積善¶
里東南隅宜於此地置學　通鑑開元二十五年正月¶
初置&KR0007;學博士每嵗依明經舉　㑹要寳應三年六¶
<pb:KR3k0032_WYG_112-25a>¶
月二十日停道舉會昌五年十月以道士劉&KR0007;靜為崇¶
&KR0007;館學士¶
宋朝政和八年八月庚午建道學¶
　　　唐西京東都學¶
選舉志龍朔二年(正月十/八日)東都置國子監(㑹要置學官/學生分於兩)¶
(京教/授)元和二年(十二/月)置東都監生百員自天寳之後學¶
校益廢生徒流散永泰中雖置西監生而館無定貟於¶
是始定生員西京國子館生八十人太學七十人四門¶
<pb:KR3k0032_WYG_112-25b>¶
三百人廣文六十人律館二十人書算館各十人東都¶
國子館十人(㑹要十/五人)太學十五人四門五十人廣文十¶
人律館十人書館三人算館二人而已　李栖筠&KR0019;肅¶
宗時為常州刺史大起學校堂上圗孝友&KR0019;示諸生為¶
鄉飲禮登歌降飲人人知勸人為刻石頌徳　韓愈&KR0019;¶
為國子博士分司東都　實録元和元年丁卯詔祭酒¶
司業及學官並取有徳望學識者東都國子監諸館共¶
置學生百貟二年十二月丁巳東都國子監増置學生¶
<pb:KR3k0032_WYG_112-26a>¶
一百人　會要元和十三年十一月祭酒鄭餘慶請率¶
文官俸禄修兩京國子監¶
　　　唐州縣學(又見/上)¶
六典魏晉已下郡國有文學即博士助教之任學生三¶
都八十人大都督中都督府上州六十人下都督府中¶
州五十人下州四十人三都縣五十人至四十人諸州¶
上縣四十人中縣二十五人下縣二十人皆有博士助¶
教　會要開元二十六年正月十九日令天下州縣里¶
<pb:KR3k0032_WYG_112-26b>¶
皆置學貞元三年正月右補闕宇文&KR0721;請立鄉學不報¶
會昌五年正月制公卿百官子弟及京畿之士業明經¶
進士者&KR0032;名太學外郡寓學者&KR0032;所在官學　列&KR0019;陳¶
子昂入鄉校痛修飭　倪若水開元初為汴州刺史増¶
修孔子廟興州縣學廬勸生徒　李栖筠肅宗時常州¶
刺史大起學校　羅珦刺廬州修學宫　常衮建中初¶
觀察福建始閩人未知學衮為設鄉校使作文親講導¶
與為客主鈞禮由是俗一變嵗貢士與内州等後閩人¶
<pb:KR3k0032_WYG_112-27a>¶
春秋配享衮于學宫　韋宙刺永州立學宫取仕家子¶
弟十五人充之　許伯會舉孝廉上元中為衡陽博士¶
　鄭餘慶在興元創學廬子澣嗣修之養生徒風化盛¶
行　獨孤及福州都督府新學碑銘閩中無儒學流成¶
公至而俗易(李掎大/厯八年)家有洙泗户有鄒魯　大厯十四¶
年十二月五日詔諸州府學博士改為文學位參軍¶
上¶
　　　唐學令¶
<pb:KR3k0032_WYG_112-27b>¶
會要大和五年十二月祭酒裴通奏按六典丞掌判監¶
事凡六學生每嵗有業成上于監者以其業與司業祭¶
酒試之按學令云諸生先讀經文通熟然後按文講義¶
其試讀每千言内試一帖帖三言講義者每二千言内¶
問大義一條總試三條通二為及第　史記索隠功令¶
即今之學令¶
　　　唐醫學¶
唐制太醫局醫博士一人掌療民疾習本草甲乙脉經¶
<pb:KR3k0032_WYG_112-28a>¶
分而為業(武徳中博士一人助教/二人貞觀中減一人)貞觀三年置醫藥博¶
士及學生開元元年改醫藥博士為醫學博士諸州置¶
助教寫本草百一集驗方藏之未幾博士學士皆省僻¶
州少藥者如故二十七年復置醫學博士掌州境處療¶
(㑹要開元十一年七月五日丁亥諸州置醫學博士二/十七年二月五日敕十萬户已上州置醫生二十人十)¶
(萬户已下置十一人例天寳二年十月十六日勑諸州/醫學生等隨貢舉人  申省補授十年與散官同流外)¶
(例附/申)永泰元年復置醫學博士三都學生三十人都督¶
府上中州各有助教一人三人都督府上州二十人中¶
<pb:KR3k0032_WYG_112-28b>¶
下州十人舊紀貞觀三年九月癸丑(十六/日)諸州置醫¶
學(御製廣濟廣/利等方書)　六典注晉令助敎部敎醫子弟宋¶
元嘉二十年太醫令秦承祖奏置醫學三十年省後¶
魏隋有博士助教¶
　　　建隆増修國子監¶
周顯徳二年以天福普利(一作/刹)禪院為國子監(置學/舎)藝¶
祖受禪増修學舎修飾先聖十哲像及先儒何休等二¶
十一人畫像分列兩廡御製先聖亞聖二贊命宰臣兩¶
<pb:KR3k0032_WYG_112-29a>¶
制以下分撰餘贊三幸太學閱土木之功(陶榖為/之記)建隆¶
三年重修正月癸未幸監二月丙辰幸(一本云二月十/一日己巳始幸)¶
(監詔祖宗故事乃云元年正月初幸二月再幸/因  増葺祠宇塑繪聖賢與諸書異今不取)崔頌判¶
監事始聚生徒講書上嘉之六月乙未遣中使徧賜以¶
酒果尋又詔用一品禮立十六㦸於文宣王廟門(崔頌/&KR0019;重)¶
(修國學及武成王廟命頌總領其事建隆三年夏始㑹/生徒講説太祖賜以酒果每臨幸國學召頌與語因及)¶
(經義頌應/答無滯)　太平興國八年正月詔以國子監贊九十¶
四首武成廟贊七十五首付監鏤板(即太祖朝所製/判監陳鄂書)端¶
<pb:KR3k0032_WYG_112-29b>¶
拱二年二月以國子監為國子學淳化五年三月戊辰¶
復以國子學為監改講書為直講至道三年三月繪三¶
禮圗于壁(明年七/月畢)景徳二年五月臨幸以書庫陿隘増¶
廣之十一月命邢昺等薦該博端良可為直講者十人¶
(張賴等試經義于/學士院而命之)五年九月十六日請於文宣殿北建¶
閣藏太宗御書(明年正月/王曽撰記)　志判監二人直講八人(丞/簿)¶
(書庫監官/各一人)　天聖七年八月甲午詔國子監以五十人¶
為解額九年重修監(命内臣張懐信等典其役又以禮/賢宅西北隅地及舎宇晹之以廣)¶
<pb:KR3k0032_WYG_112-30a>¶
(學/室)景祐五年四月二十五日判監鄭戩請修講書及更¶
衣殿康定元年判監葉清臣請給田五十頃為學廩慶¶
厯三年十月壬寅以玉清宫二十二頃賜監(四年二月/七日又賜)¶
(上清宫/園邸)皇祐四年五月六日詔選經行老成者為直講¶
(慶厯二年十一月富弼薦孫復治平二年七/月韓琦薦崔公度四年十月司馬光薦黄俞)嘉祜三年¶
五月詔監生以四百五十人為額(吴中復/奏請)七月復増一¶
百五十人熙寜元年正月諌官滕甫等言慶厯太學¶
内舎生二百員官給食乞増置(詔於内舎生外増/一百貟名外舍生)舊¶
<pb:KR3k0032_WYG_112-30b>¶
制補試監生六百人五月増為九百人元豐三年正月¶
辛巳改國子直講為太學博士每經二人¶
　　　景徳西京國子監¶
景徳四年二月癸酉詔西京建太祖神御殿乙亥(八/月)詔¶
置國子監武成王廟成日置官講説賜九經書(會要云/令河南)¶
(修建/國學)　長編景祐元年五月以河南府學為國子監(後/唐)¶
(同光三年初建文宣王廟咸平三年重修止/名府學於是直集賢院謝絳論奏乃正監名)慶厯三年¶
十二月戊午以南京府學為國子監¶
<pb:KR3k0032_WYG_112-31a>¶
　　　慶厯四門學¶
慶厯三年二月辛酉國子監請立四門學以士庶子弟¶
為生員以廣招賢之路從之　會要二年閏九月天章¶
閣侍講王洙言國子監每科詔下品官子弟試蓺給牒¶
充廣文太學律學三館生或至千餘人即隨秋試既而¶
生徒散歸講官倚席但為游士寄應之所殊無國子肄¶
習之法國子監詳定請在學五百日方許取解釋奠陪¶
位又國學惟七品以上子孫試補八品以下至庶人子¶
<pb:KR3k0032_WYG_112-31b>¶
不與致容偽妄宜倣唐制立四門學示國家育才之廣¶
詔可¶
　　　慶厯太學　熙寧増廣大學¶
慶厯四年四月壬子(二十/一日)判監王拱辰田况王洙余靖¶
等言首善當自京師漢大學二百四十房千八百餘室¶
生徒三萬人唐學舎亦千二百間今取才養士之法盛¶
矣(學徒/二百)而國子監才二百楹制度陿小不足以容學者¶
請以錫慶院為太學葺講殿及更衣殿備乗輿臨幸¶
<pb:KR3k0032_WYG_112-32a>¶
(以路王宫/為錫慶院)從之(太學地隘東為錫慶院又東為朝集院/學徒三百講官博士十餘人分經教授)¶
(至不/能居)居數月范仲淹罷執政意異四年五月壬申幸國¶
子監五年正月己巳三司言錫慶院不可缺命别擇地¶
營之二月乙巳遂以馬軍都虞侯公宇改葺為太學(後/胡)¶
(瑗乃得得錫慶後堂及二廡/容諸生以更衣位置録行堂)皇祐二年七月四日詔内¶
舎生二百人未能充數宜限百人熙寜四年十月十七¶
日中書言增廣太學益置生員外舎不限員内舎二百¶
員上舎一百員增置直講十員二人共講一經正録諭¶
<pb:KR3k0032_WYG_112-32b>¶
於上舎生每經選一人戊辰詔具為令(先是太學生二/百員熙寧六年)¶
(正月壬寅詔/増置一百員)己卯(二十/八日)鄧綰言國子監粗容釋奠齋庖¶
之室不足容諸生太學假錫慶院西北隅廊屋數十間¶
生員三百人無容足地乞賜錫慶院為太學修武成王¶
廟為右學詔宋靖國吕嘉問相度十一月丁酉詔從其¶
請五年八月辛卯詔外舎生以七百人為額七年五月¶
壬戌又并朝集院賜之以廣二學為屋百楹元豐二年¶
八月丁巳詔益太學生員舎為八十齋每齋屋五間六¶
<pb:KR3k0032_WYG_112-33a>¶
年五月八日司業朱服請學生旬休習射　志祭酒司¶
業各一人掌三學之教法太學博士十二人分經講授¶
審覆行蓺正録各五人正舉行學規以次考選録糾不¶
不如規者論選士告於正武學博士二人律學博士正¶
各一人(太學録五人武學正録/各一人選學生為之)熙寜初用經術取士廣¶
闢黌舎分為二學増置生徒總二千八百人日給以食¶
　元祐元年三月十四日詔太學嵗公試司業博士主¶
之如春秋補試法(元祐初置春秋博士三年正録止用/上内舍生後復置命官學正一員)¶
<pb:KR3k0032_WYG_112-33b>¶
政和六年七月二十一日御書大成殿牓刻石首善閣¶
下¶
　　　慶厯武學　熙寜　紹興武學¶
慶厯二年十二月壬寅詔兩制舉官為武學教授三年¶
五月丁亥置武學于武成王廟以太常丞阮逸為教授¶
其年八月戊午罷武學(逸改兼國子監丞有願習兵書/者許於監聴讀  張唐英政要)¶
(以為議出吴育按育&KR0019;不見武學議患劉敞曰先王教/胄子以道而不及武者非無四夷之  恐示民以佻也)¶
　熙寜五年六月乙亥(二十/七日)樞密院言古者出師受成¶
<pb:KR3k0032_WYG_112-34a>¶
于學文武弛張其道一也(春學秋射以攷遊倅之蓺列/于夏官周制也右學葢其遺)¶
(意/歟)仁宗嘗建武學既而中輟請復之詔置學於武成王¶
廟選文武知兵者為教授凡使臣未參班及門䕃草澤¶
試人材弓馬應格方入學給常膳習諸家兵法教授纂¶
次歴代用兵成敗及忠義足以訓者講釋之願試陳隊¶
者量給兵伍肄習及三年考其蓺補班行以兵部郎中¶
韓縝判學(後改/孫固)郭固同判閏七月五日詔學生限百人¶
十日蔡碩試邊䇿為教授(八年楊伋權/武學&KR0019;授)九月辛酉詔試¶
<pb:KR3k0032_WYG_112-34b>¶
大義十道(分兩/場)元豐元年詔使臣經任者試充外舎生¶
限三十人三年六月十八日上新勅令格式行之(官制/行改)¶
(教授為/博士)靖國元年三月續修勅令格式大觀二年十一¶
月詔上舎生三取一限百人政和二年詔外舎生稱武¶
選士内舎生稱武俊士　紹興十六年三月庚午朔詔¶
修建武學(四月二日上曰習弓馬稍知書則不負教養/十九日進呈兵部試選格十二月二十九日)¶
(從司業陳試之請並試補入學/  升趙充國像降韓信從祀)二十六年四月癸巳置¶
博士弟子貟二十二日詔武學置博士一員以文臣有¶
<pb:KR3k0032_WYG_112-35a>¶
出身及武舉髙選人充諭一員用武舉人置六齋(受成/貴謀)¶
(輔文中古/經逺閱禮)生徒以八十人為額七月二十四日癸亥詔¶
外舎以七十人内舎二十人上舎十人為額通一百人¶
　乾道二年二月八日復置諭七年七月庚寅詔武學¶
赴解試人以五十人為額(五年重/修武學)淳熙四年二月幸武¶
學十六年二月改堂名立武(上一字犯太子名/與太學同改焉)然郡國¶
未之建也慶元五年六月乙亥詔即諸州學置武士齋¶
宫按武蓺　程顥右府同薦除判武學　顧臨判武¶
<pb:KR3k0032_WYG_112-35b>¶
學　何去非以教授為博士　朱熹隆興元年為博¶
士¶
設武科以取士有周道焉所謂貫革之射息説劒搢笏¶
冕衣裳在西學皆俊游也　古者干籥皆學於東序貍¶
首騶虞又皆樂師所以教國子也　滋水之學圯橋之¶
言¶
　　　慶厯州縣學¶
國朝自嵩陽廬阜嶽麓睢陽各有師徒錫之經&KR0019;(四/書)¶
<pb:KR3k0032_WYG_112-36a>¶
(院見院類徒咸平四年六月丁卯詔郡縣/有學校聚  講誦之所賜九經書一部)祥符二年二¶
月辛卯曲阜孔子廟立學舎(四年十一月益州言永康/軍李畋聚徒授經詔赴闕)¶
(授校書郎俾/還鄉校講説)乾興元年十一月兖州立學(孫奭言頃知/兖州於文宣)¶
(王廟建學舍四十餘區延生徒數百人以楊光輔為講/書賜田十頃  明道二年五月庚寅許大名府立學賜)¶
(九/經)景祐四年十二月壬申詔藩鎮立學寳元元年三月¶
己酉大郡亦立學(穎川為大郡蔡/齊有請特許之)慶厯三年十月詔州¶
府軍監選有文行學官講説四年三月乙亥詔州縣立¶
學(用翰林學士宋祁等言詔諸州立學及二百人以上/許置縣學轉運使及長吏選幕職州縣官為教授又)¶
<pb:KR3k0032_WYG_112-36b>¶
(許舉有徳行藝/業之士為之)熙寜六年三月己未詔諸路學官委中¶
書選充元豐元年諸路共五十三員紹聖元年三月選¶
進士及經明行脩人為之五月命三省選差十月翟思¶
請修立諸州學舎元符二年十一月二十七日詔諸州¶
學依太學三舎法考選上舎生每嵗貢一人内舎生嵗¶
貢二人崇寧二年五月六日修州縣學敕令格式行之¶
三年正月十七日増縣學弟子員大縣五十人中四十¶
人小三十人大觀二年九月十八日州縣藏書閣賜名¶
<pb:KR3k0032_WYG_112-37a>¶
稽古政和三年九月詔諸州每嵗燕貢士于學因講射¶
禮宣和三年二月二十日罷天下三舎建炎二年六月¶
復置教授(凡四十/三州)紹興十二年詔諸州守臣修學十三¶
年閏四月二十七日詔並置教授十八年七月九日賈¶
直清請立縣學¶
教授于鄉嘉祐中福之周希孟&KR0045;之孫侔潁之常秩元¶
祐中杭之吴師仁虢之尹材襄之田述古邠之蘇昞徐¶
之陳師道紹聖則眉之家素元符則楚之徐積紹興則¶
<pb:KR3k0032_WYG_112-37b>¶
建之胡憲乾道則遂寧之雍山興化之林彖皆以文行¶
命為本州學官　胡瑗主湖州學慶厯中有司請下湖¶
學取其法以為太學法¶
　　　熙寜諸路學官　小學　政和醫學¶
熙寜四年三月庚寅詔諸路置學官州給田十頃為學¶
糧有田者益之仍置小學教授(一本云三月五日詔諸/州軍置小  學教授)¶
崇寧元年八月二十三日州縣置小學(十&KR0010;以上入/學五年立課)¶
(試/法)政和四年十一月二十一日州郡小學分三舎五¶
<pb:KR3k0032_WYG_112-38a>¶
年正月己丑州縣置醫學¶
　　　熙寧律學¶
熙寧三年九月己亥始用斷案律義試法官(判大理寺/崔台符等)¶
(考/試)六年四月乙亥以朝集院為律學賜錢萬五千緡以¶
養生徒(命官舉人/各為一齋)教授四員使學而後從政(㑹要二月二/十七日置)¶
(六年七月王白為正七年教授李昭逺元豐/二年四月以新科明法及第王壬為教授)　志律學¶
博士正各一人無校定法(博士掌&KR0019;授法/律及校試之事)元祐三年九¶
月乙丑詔省律學博士一員學生不給食靖國元年三¶
<pb:KR3k0032_WYG_112-38b>¶
月續修律學敕令格式¶
　　　元豐太學三舎法　學令¶
元豐二年八月二十九日詔定太學條制(丁巳益生員/舎為八十齋)¶
(齋五/間)十二月十八日(乙/巳)中丞李定等言藝可以一日而¶
校行非歴嵗月不可攷今酌周官書攷賔興之意為太¶
學三舎選察升補之法上國子監勅式令并學令凡百¶
四十條(一云四/百十條)詔行之初太學生檀宗益上書言太學¶
教養之䇿有七一尊講官二重正録三正三舎四擇長¶
<pb:KR3k0032_WYG_112-39a>¶
諭五増小學六嚴責罰七崇司業上覽其言命定與畢¶
仲衍范鏜張璪等同立法至是上之(長編/乙巳)太學置八十¶
齋齋容三十人外舎生二千内舎生三百上舎生百總¶
為二千四百員學正増為五人録増為十人(參用/學生)長諭¶
以諸生為之入學試而後入月一私試嵗一公試補内¶
舎生間嵗又一試補上舎生月書行藝(以帥教不戾規/矩為行治經程)¶
(文合格/為蓺)外舎生入第一二等參以行藝升内舎内舎生¶
入優平二等參以行藝升上舎三等俱優為上一優一¶
<pb:KR3k0032_WYG_112-39b>¶
平為中俱中若一優一否為下(上等以官中等免/禮部試下等免解)以升¶
補人行藝進退計人數多寡為學官之殿最賞罰　元¶
祐元年四月王巖叟言博士勞於簿書諸生困於文法¶
請罷三舎法開師生不相見之禁講肄之餘止以公私¶
試第髙下五月十二日詔孫覺顧臨程頥同長貳修立¶
國子監條例頥請改試為課制尊賢堂延道徳之士置¶
待賔吏師齋立檢察士人行檢法自元豐増國學解額¶
五百人来者奔凑欲量留百人餘分於諸郡庶幾士安¶
<pb:KR3k0032_WYG_112-40a>¶
鄉土奏寢十月劉摰請罷修定學制所(正録以上考舊/條乖戾者去之)¶
七月罷中外學官試法詔兩制司業各舉一員從王巖¶
叟言也(六月十八日置春秋&KR0019;士一人六年九月五日/禮部言諸生請益許見長貳博士月至齋考其)¶
(業/)紹聖元年三月九日郭知章言元豐以来十餘年上¶
舎生推恩惟林自一人元祐罷之非是閏四月七日復¶
行三舎升補法三年修成太學勑令式二十三冊詔明¶
年正月丙戌朔行之(本紀云紹聖四年正月丙戌朔詔/頒内外學制  元符三年十一月)¶
(復置春秋博士崇/寜元年七月罷)大觀元年二月置國子博士四員正¶
<pb:KR3k0032_WYG_112-40b>¶
録各二員與太學官分掌教導九月國子太學辟雍博¶
士共置二十貟(國子太學每經/一貟辟雍二貟)¶
　　　元豐算學　崇寜四學　大觀小學¶
元豐七年正月吏部請於四選補算學博士(闕/)從之十¶
二月辛未詔通算學者就試上等除博士中下等為學¶
諭元祐元年國子監請修建算學詔罷之　崇寜三年¶
六月壬子(十一/日)建算學書畫學(都省上書畫/學勅令格式)醫學(有司/業博)¶
(士主簿録諭置一云二/年九月壬辰  醫學)五年四月十二日詔書畫算醫¶
<pb:KR3k0032_WYG_112-41a>¶
四學並罷其書畫學附國子監置博士各一貟十一月¶
十九日復置算學&KR0032;祕省大觀元年二月十七日詔書¶
畫學諭正録直各置一人復置醫學三年十一月算學¶
尊黄帝為先師風后等配饗商巫咸至周王朴七十人¶
從祀四年三月二日詔四學併入太醫局太史局翰林¶
書藝圗畫局　政和三年復置算學宣和二年七月己¶
未罷　大觀三年四月八日修小學勅令格式政和¶
四年小學生近一千人分十齋十二月頒小學條置¶
<pb:KR3k0032_WYG_112-41b>¶
(立三/舎)五年五月試小學生優等四人賜上舎童子出¶
身宣和二年八月五日中書奏元豐法在京小學止¶
有就傅初筮兩齋無直學等於是罷三舎教諭選大¶
學生為之¶
　　　元祐宗學¶
元祐六年(一本云/十月)宗室令鑠請建宗學於是詔宗正按¶
熙寧敕諸院建小學(自八嵗至十四嵗/每嵗首檢舉入學)及畢工以賜蔡¶
確家建中靖國元年世雄仲爰言之四月九日己亥詔¶
<pb:KR3k0032_WYG_112-42a>¶
復置宗學崇寜元年十一月十二日諸宫置大小二學¶
(治平初諸王宫増置大小學講官/宗子世符獻二學頌  見宗戚類)増置教授二貟立考¶
選法(願入太學律學者聴學宗子分&KR0032;六學教養未宗/子年十嵗以上入小  二十以上入大學年  及)¶
(願入/者聴)二十九日詔諸宫學令宗正寺長貳提舉四年改¶
稱某王宫宗子博士位國子博士上(諸宫博士共十/三貟立三舎法)大¶
觀元年十一月置命官正録各一貟(以宗子正/録副之)二年八¶
月三十日詔曰大司徒以六徳六行教萬民而師氏之¶
教國子則三徳三行而已詳於訓士略於治親崇寜教¶
<pb:KR3k0032_WYG_112-42b>¶
養宗子法倣辟廱太學宜參酌輕重降於内外之法使¶
易以跂及　政和學制宗正卿總治宗子大小學之政¶
令少卿貳之紹興五年六月七日大小學教授錢¶
觀復言國子監有政和學制載宗學法　崇寧元¶
年十一月置院别都増學宫邸崇寧以知宗同知¶
宗兼領學事大觀三年三月十六日禮部尚書鄭¶
久中請用宗子中上舎第文行有稱者為宗子學¶
官從之宣和三年六月二十七日増置西南外宗¶
<pb:KR3k0032_WYG_112-43a>¶
院教授¶
　　　元祐廣文館¶
見館類¶
　　　元祐國子監勅令格式¶
書目十九卷元祐中禮部侍郎陸佃祭酒鄭穆等以新¶
舊條并續降㕘詳修定學制書一百三十卷政和中撰¶
以御筆裁定者列卷首崇寧學製一卷御製¶
　　　崇寜辟雍外學¶
<pb:KR3k0032_WYG_112-43b>¶
崇寜元年八月己卯建辟雍外學(南薰門外一本云置/于城南處天下貢士)¶
十月十七日戊辰初建辟廱外圓南方為屋一千八百¶
七十二楹宰臣言奉詔天下立學官貢士仍建外學于¶
王國之南待其嵗攷行蓺升之太學増上舎二百¶
人内舎六百人處上舎内舎於太學處外舎於外¶
學十二月二十九日為文宣王殿三年十一月甲¶
戌幸太學遂幸辟雍　大觀二年正月朔御製辟¶
廱記¶
<pb:KR3k0032_WYG_112-44a>¶
　　　紹興太學¶
建炎三年四月詔國子監併歸禮部紹興三年六月丁¶
未(二十/四日)復置國子監(詔即駐蹕所在學為之/量養生徒置博士三員)十二年十¶
二月十二日置祭酒司業(博士三/正録一)詔太學養士以三百¶
人為額十三年正月癸卯以岳飛第為國子監太學(前/洋)¶
(街/)堂一曰崇化(淳熙十六年/二月改今名)齋十有二(禔身至時中在/髙閌擬齋名)¶
(二月乙酉七舊/太學七十  齋)二月二十二日詔補太學生司業髙閌¶
條上課試法(閌言仁宗時判監胡瑗所補監生止試論/今秋補欲依此例七月丙子上試合格三)¶
<pb:KR3k0032_WYG_112-44b>¶
(百/人)詔以元祐紹聖監學法㕘定(五月詔國子生/限以八十人)六月二¶
十一日詔王賞撰太學記(太祖重建國學陶榖撰記徽/宗初起辟雍薛昻序馮熙載)¶
(記/)七月癸未新修太學成奉安文宣王于大成殿(御書/大成)¶
(殿及/門)上自題賜書閣牓曰首善乙未髙閌請車駕臨幸¶
上曰己命討論十月己丑上國子監太武學律學小學¶
勅令格式二十五卷十二月丁酉詔太學養士增二百¶
人十四年三月十八日己巳車駕幸太學命閌講泰卦¶
遂幸養正持志二齋四月二十七日詔太學置小學一¶
<pb:KR3k0032_WYG_112-45a>¶
齋(一作六/月乙巳)十五年二月戊寅增生員一百人(外舎生共/七百人内)¶
(舍一百人上/舎三十人)八月辛丑又增二百人通舊為九百人十¶
六年正月戊寅以一千人為額二十年六月一日詔修¶
太學二十六年二月壬子廣太學生員十二月二十一¶
日以御製孔子并七十二賢贊碑本徧賜諸郡學校(乾/道)¶
(五年/重修)　補弟子員舊制四方舉人皆得就試謂之混補¶
淳熙後乃立待補之法以解試人數百人取六慶元中¶
罷之嘉泰二年復行混補¶
<pb:KR3k0032_WYG_112-45b>¶
　　　紹興國子監小學¶
紹興十四年四月戊申程允元建請六月乙巳詔國子¶
監置小學　十三年十二月癸巳詔試中監學生依¶
嘉祐故事給綾紙二十七年二月甲辰詔武學依監¶
學例¶
　　　紹興諸王宫學　嘉定宗學¶
紹興三年六月二十三日謝伋言咸平間醇儒授南北¶
宅經義望詔三省擇大小學教官(詔各選/一人)五年四月七¶
<pb:KR3k0032_WYG_112-46a>¶
日同知宗士㒟請先差大學教授二人小學二人詔可¶
六月七日大小學教授錢觀復奏請復置宫學七月六¶
日宗司奏大小學成八月十九日觀復言宗子昔分為¶
六宅宅各有學學皆有官今惟有睦親宅南班居之講¶
堂三楹又無齋舍請附近睦親宅增廣學舎俾内外宗¶
子均被教養(國朝自嘉祐二年諸宫置教授治平元年/増置講書及課試規罰之法崇寜大觀間)¶
(諸宫置博士十三員立三舍升補與貢士一體孟今止/行都及㑹稽南班宫邸各置教授二貟先講論  俟通)¶
(經依大/學法)十四年二月士䅳(恵國/公)同知大宗正事請建學¶
<pb:KR3k0032_WYG_112-46b>¶
于臨安二十五日丙午禮部奏學生以百人為額(大學/生五)¶
(十人小學四十/人職事各五人)置諸王宫大小學教授二員在學者皆¶
南宫北宅子孫也若親賢宅近屬則别置教授(以館職/兼不在)¶
(宗學/之例)十一月不溢請復置博士正録二十六年六月黄¶
祖舜言仁宗以吴充為吴王宫教授方正清謹教導有¶
方作六箴以獻命録賜南北宫今西南外教授未嘗講¶
説精擇經行之士講習程試如太學法從之二十七年¶
八月四日丁酉宗正丞吴景偲言宫學釋菜無殿講¶
<pb:KR3k0032_WYG_112-47a>¶
説無堂請增廣黌舎從之嘉定七年五月二十四日都¶
省言在京舊有宗學中興西南外宗司置學而行在宗¶
學未修八月二十六日詔建宗學置六齋生貟以百人¶
為額(&KR0032;祭酒/司業)九年十二月五日始復置宗學(以諸王宫/學重建改)¶
(為宗/學)改教授為博士又置諭改&KR0032;宗正寺於是宗室疏¶
逺者咸得就學十年三月十九日宗正寺擬四齋名曰¶
立愛貴仁大雅信厚堂名明倫十四年四月復置教授¶
一員以廣訓迪令舊籍宫學諸生附公私試試中補學¶
<pb:KR3k0032_WYG_112-47b>¶
生十五嵗以下許試小學生(考補如/太學例)¶
五學之建上親為首士之生王族也宗有法廟有序學¶
有教仕有養用有别漢永平立小侯學而不知先宗子¶
魏孝文開皇宗學而不知擇師儒唐武徳初於秘書外¶
省立小學而不知立太學今逺追三代之規恵顧於族¶
屬此天地之恩風雨霜露之教也國家始立宫學訓諸¶
王之近屬繼剙宗庠徠四方之宗親衍豐芑之仁參棫¶
樸之盛惟古帝王莫不以學為大務而其教自近始至¶
<pb:KR3k0032_WYG_112-48a>¶
周官成均教國子其法益詳而同姓先焉葢古之政教¶
逺近親踈固自有次第也惟我治朝丕冒出日鳥言鴂¶
舌知誦簡冊之言髽首卉裳競襲端甫之服而庠序俶¶
營乎睢渙嗣音乎郟鄏規摹大於齊魏&KR0076;誦聞乎荆吴¶
且遍諸郡矣¶
詩言天子養士者周宣王而已采芑是也言諸侯養士¶
者魯僖公而已泮水是也若夫烝我髦士則甫田思古¶
矣在城闕兮則子衿刺亂矣春秋二百四十二年之¶
<pb:KR3k0032_WYG_112-48b>¶
間諸侯築宗廟宫室臺榭門廐莫不書而以學校見於¶
六經者魯之頖宫鄭之鄉校而已　在周則魯侯申能¶
修泮宫詩有其歌在漢則蜀守文翁能首儒學史有其¶
贊¶
　¶
　¶
　¶
　玉海卷一百十二¶
