<pb:KR3k0032_WYG_053-1a>¶
欽定四庫全書¶
　玉海卷五十三¶
　　　　　　　　　　　　宋　王應麟　撰¶
　藝文¶
　　諸子(又見著書等類/)¶
　歐陽修曰仲尼之業垂之六經其道宏博君人治物¶
　百王之用微是無以為法故自孟軻揚雄荀卿之徒¶
　又駕其説扶而本之歴世諸子傳相祖述自名一家¶
<pb:KR3k0032_WYG_053-1b>¶
　異端其言或破碎於大道然訂其作者之意要之孔¶
　氏不有殊焉　梁劉勰曰諸子者述道見志之書太¶
　上立徳其次立言百姓之羣居苦紛雜而莫顯君子¶
　之處世疾名徳之不章唯英才特逹則炳耀垂文騰¶
　其姓氏懸諸日月¶
　　　漢諸子畧¶
見書目類　志儒家自晏子子思至揚雄所序五十三¶
家八百三十六篇(入揚雄一家/三十八篇)道家自伊尹太公辛甲¶
<pb:KR3k0032_WYG_053-2a>¶
鬻子至楚子及道家言三十七家九百九十三篇隂陽¶
家自宋司星子韋至雜隂陽二十一家三百六十九篇¶
法家自李悝商君至法家言十家二百一十七篇名家¶
自鄧析尹文子至毛公七家三十六篇墨家自尹佚田¶
俅子至墨子六家八十六篇縱横家自蘇子張子至荘¶
安待詔金馬聊蒼十二家百七篇雜家自孔甲盤盂大¶
□至雜家言二十家四百三篇(入兵/法)農家自神農野老¶
至祭癸九家百一十四篇小説家自伊尹説至虞初周¶
<pb:KR3k0032_WYG_053-2b>¶
説百家十五家千三百八十篇凡諸子百八十九家四¶
千三百二十四篇(出蹵鞠一家/二十五篇)¶
　　　漢校定諸子百家¶
伏無忌傳永和元年詔無忌與議郎黄景校定中書五¶
經諸子百家藝術注藝文志曰諸子凡一百八十九家¶
言百家舉成數也藝謂書數射御術謂醫方卜筮　安¶
帝紀永初四年二月乙亥詔謁者劉珍及五經博士校¶
定東觀五經諸子傳記百家藝術整齊脱誤是正文字¶
<pb:KR3k0032_WYG_053-3a>¶
　　　漢諸子博士¶
劉歆&KR0019;漢至孝文衆書頗出皆諸子傳説猶廣立於學¶
官為置博士在漢朝之儒唯賈生而已　孟子題辭孝¶
文欲廣遊學之路論語孝經孟子爾雅皆置博士後罷¶
傳記博士獨立五經¶
　　　唐十七類子録¶
藝文志丙部子録其類十七一曰儒家類(自晏子春秋/至君臣政理)¶
(論六十九家九十二/部七百九十一卷)二曰道家(自鬻子至荘子文句義/一百三十七家七十四)¶
<pb:KR3k0032_WYG_053-3b>¶
(部一千二百四十卷并神仙三十五家釋氏/二十五家總一百三十七家一百七十四部)三曰法家¶
(自管子至五經析疑十五/家十五部一百六十六卷)四曰名家(自鄧析子至注公/孫龍子十二家十)¶
(二部五/十五卷)五曰墨家(墨隨巢胡非三/家三部十七卷)六曰縱横家(自&KR0017;谷/子至補)¶
(闕子四家四/部十五卷)七曰雜家(自尉繚至子林六十四家/七十五部一千一百三卷)八曰¶
農家(自范子計然至兆人本業十九/家二十六部二百三十五卷)九曰小説家(自燕/丹子)¶
(至㝠報記三十九家/四十一部三百八卷)十曰天文(自周髀至乙巳占二十/家三十部三百六卷)¶
十一曰厯筭(自九章重差至刻漏經三十六/家七十五部二百三十七卷)十二曰兵¶
書(自黄帝問&KR0007;女法至懸鏡二/十三家六十部三百十九卷)十三曰五行(自沈思經/至地理經)¶
<pb:KR3k0032_WYG_053-4a>¶
(六十家一百六十/部六百四十七卷)十四曰雜藝術(自投壺經至五星圖/十一家二十部一百)¶
(四十/二卷)十五曰類書(自皇覽至玉藻瓊林十七家二/十四部七千二百八十八卷)十六¶
曰明堂經脉(黄帝鍼經至内經太素十六/家三十五部二百三十一卷)十七曰醫術¶
類(本草至崔知悌方六十四家/百二十部四千四十六卷)凡著録六百九家九百¶
六十七部一萬七千一百五十二卷不著録五百七家¶
五千六百一十五卷　六典丙部為子其類十有四儒¶
道法名墨縱横雜農小説兵法天文厯數五行醫方¶
梁劉勰云七畧&KR0128;流諸子鱗萃純粹者入矩踳駁者出¶
<pb:KR3k0032_WYG_053-4b>¶
規　後漢論云貴清静者以席上為腐議束名實者以¶
柱下為誕辭　北史云淹中稷下八儒三墨之異漆園¶
黍谷名法兵農之别¶
　　　唐子書要畧　意林¶
志雜家孟儀子林二十卷沈約子鈔三十卷(隋志十/五卷)庾¶
仲容子鈔三十卷(書目梁庾仲容鈔諸子凡百有/五家輯為一書一云一百七家)薛克¶
建子林三十卷盧藏用子書要畧一卷馬總意林一卷¶
(晁氏志三卷抄諸子百餘總以庾仲容繁畧/失中增損成三軸前有戴叔倫楊伯存序)¶
<pb:KR3k0032_WYG_053-5a>¶
　　　晏子¶
漢志儒家八篇名嬰諡平仲相齊景公　隋志(唐志/同)晏¶
子春秋七卷　史記晏平仲者名嬰萊之夷維人也事¶
齊靈公荘公景公節儉力行既相齊食不重肉妾不衣¶
帛其在朝君語及之即危言語不及之即危行國有道¶
則順命無道則衡命以此三世顯名於諸侯太史公曰¶
吾讀管氏牧民山髙乘馬輕重九府及晏子春秋詳哉¶
其言之也¶
<pb:KR3k0032_WYG_053-5b>¶
　　　子思子¶
漢志儒家子思二十三篇名伋孔子孫　隋志(唐志/同)七¶
卷孔伋　晁氏志一卷四庫書目無之載孟軻問牧民¶
之道何先子思曰先利之孟軻曰云云(温公采之/著於通鑑)¶
文選注引子思子曰民以君為心君以民為體其言明¶
且清　沈約曰禮記中庸表記坊記緇衣皆取子思子¶
　初學記引之¶
　　　曾子¶
<pb:KR3k0032_WYG_053-6a>¶
漢志儒家十八篇名參　隋志二卷(目一/卷)　唐志二卷¶
　書目參與弟子公明儀樂正子春單居離曽元曽華¶
之徒論述立身孝行之要天地萬物之理今十篇自修¶
身至天圓皆見於大戴禮(於篇第為四十/九至五十八)盖後人摭出¶
為二卷(上卷修身至事父母/下卷制言至天圓)　劉清之集録七篇内篇¶
一外篇雜篇各三¶
　　　漆彫子¶
漢志儒家十三篇孔子弟子漆彫啓後　韓非子儒分¶
<pb:KR3k0032_WYG_053-6b>¶
為八有漆彫氏之儒¶
　　　宓子¶
漢志儒家宓子十六篇名不齊字子賤　景子三篇説¶
宓子語似其弟子¶
　　　世子¶
漢志儒家二十一篇名碩陳人也七十子之弟子　論¶
衡本性篇周人世碩以人性有善有惡舉人之善性飬¶
而致之則善長惡性飬而致之則惡長如此則性情各¶
<pb:KR3k0032_WYG_053-7a>¶
有隂陽善惡在所飬焉故世子作飬性書一篇宓子賤¶
漆彫開公孫尼子之徒亦論情性與世子相出入皆言¶
有善有惡¶
　　　公孫尼子¶
漢志儒家二十八篇七十子之弟子　隋志一卷似孔¶
子弟子(唐志一/卷儒家)　禮記緇衣公孫尼子所作　沈約曰¶
樂記取公尼子　文選注引之¶
　　　孟子¶
<pb:KR3k0032_WYG_053-7b>¶
見前(論語孝經後/)¶
　　　荀子¶
漢志儒家孫卿子三十二篇名況趙人為齊稷下祭酒¶
注師古曰本曰荀卿避宣帝諱故曰孫(志又有孫/卿賦一篇)　劉¶
向序臣向校中孫卿書三百二十二篇除複重二百九¶
十篇定著三十二篇　隋志十二卷(唐志/同)荀況集一卷¶
(唐志/二卷)　今書自勸學至堯問三十三篇楊倞注并序(元/和)¶
(十三年/十一月)分為二十卷篇第頗有移易使以類相從改孫¶
<pb:KR3k0032_WYG_053-8a>¶
卿新書為荀卿子　史記荀卿推儒墨道徳之行事著¶
數萬言　書目陳之方削荀子疵一卷凡四十篇¶
　　　董子¶
漢志儒家一篇名無心難墨子　唐志一卷　宋朝吳¶
秘注(一卷闢戰國時/著書  墨子)　書目一卷與學墨者纒子辨上¶
同兼愛上賢明&KR0017;之非纒子屈焉　論衡引董子難纒¶
子¶
　　　魯仲連子¶
<pb:KR3k0032_WYG_053-8b>¶
漢志儒家十四篇　隋志五卷(唐志/同)　書目五卷退隠¶
海上論著此書　春秋正義引魯連書　荀子注引魯¶
連子謂田巴　文選注引之¶
　　　王孫子¶
漢志儒家一篇(一曰巧心/)¶
　　　孔叢子(一名盤盂子/)¶
隋志論語類孔叢七卷孔鮒撰孔志十卷梁劉被撰孔¶
子家語二十一卷王肅解　書目孔叢子七卷合為二¶
<pb:KR3k0032_WYG_053-9a>¶
十三篇　晁氏志鮒字子魚論集仲尼子思子上子髙¶
子順之言及己之事凡二十一篇(為六卷問嘉/言至荅)孔臧以¶
所為賦與書謂之連叢上下篇為一卷附于末按漢志¶
無孔叢子而儒家有孔臧十篇雜家有孔甲盤盂書二¶
十六篇意者孔叢子即漢志孔甲盤盂書而亡六篇連¶
叢即漢志孔臧書而其子孫或續之也　嘉祐三年二¶
月宋咸序四年二月丁亥咸為廣西轉運上所注楊子¶
孔叢子賜三品服(并撰釋文以三/年十二月表上)¶
<pb:KR3k0032_WYG_053-9b>¶
　　　牟子¶
隋志儒家(唐志/道家)二卷後漢太尉牟融撰　文選注引之¶
　　　魏子¶
隋志儒家三卷後漢魏朗撰¶
　　　文中子　中説¶
唐志儒家王通中説五卷　崇文目十卷王道天地事¶
君周公問易禮樂述史魏相立命關子明　王福畤家¶
書雜録中説編為十篇成十卷阮逸注　王續&KR0019;兄通¶
<pb:KR3k0032_WYG_053-10a>¶
隋末聚徒河汾倣古作六經為中説擬論語不為諸儒¶
稱道惟中説獨存　唐李翺以比太公家教及司空圖¶
皮日休始重之(日休/作碑)宋興栁開孫何振而張之遂行於¶
世　阮逸序中説者門人對問之書薛收姚義集而名¶
之貞觀二年御史大夫杜淹始序中説及世家　龔鼎¶
臣得唐本於齊州李冠家以甲乙冠篇而分篇始末皆¶
不同又本文多與逸異(阮龔各以所/得本為訓義)　宋咸撰過文中¶
子十卷义駁中説二十二事　程子稱其書勝荀揚¶
<pb:KR3k0032_WYG_053-10b>¶
陳亮參取阮龔本類次為十六篇其無條目可入與凡可¶
畧者不録　司馬光補傳¶
　　　元子¶
唐志儒家元子十卷又(浪説七篇/漫説七篇)元結别集元結文編¶
十卷　天寳九載庚寅至十二年癸巳成書五篇一萬¶
六千五百九十五言分為十卷卷首有元氏家録紀其¶
世次中書舎人李紓序其中惡圓惡曲至于世化凡十¶
四篇文編亦有之¶
<pb:KR3k0032_WYG_053-11a>¶
　　　伸&KR0041;子¶
唐志儒家林慎思三卷(咸通/中人)　書目三卷假答問之辭¶
叙三才君臣文武之事凡萬言¶
　　　周生烈子¶
唐志儒家五卷　隋志周生子要論一卷録一卷魏侍¶
中周生烈撰¶
　　　冀子¶
唐志儒家五卷冀重字子泉(定州容/城人)¶
<pb:KR3k0032_WYG_053-11b>¶
　　　元和子¶
唐志儒家杜信二卷¶
　　　鮿子¶
國史志儒家趙隣幾一卷¶
　　　素履子¶
國史志儒家張弧一卷¶
　　　聱隅子¶
書目儒家一卷　黄晞著聱隅子楊庭論嘉祐元年十¶
<pb:KR3k0032_WYG_053-12a>¶
一月十五日以為太學助教　唐沈顔聱書十卷¶
　　　子華子¶
書目儒家十卷載劉向校録序曰向所校讎中外書子¶
華子凡二十四篇以相校除複重十四篇定著十篇又¶
曰子華子程氏名本字子華晉人也善持論不肯茍容¶
於諸侯聚徒著書自號程子按漢志及隋唐二志崇文¶
總目國史藝文志悉無此書吳兢李淑二家書目亦不¶
載必近世依託也(晁氏志云元豐以/後舉子所為雜家)　荘子稱子華子¶
<pb:KR3k0032_WYG_053-12b>¶
見韓昭侯陸徳明以為魏人　吕氏春秋引子華子曰¶
注子華子體道人也¶
　　　鬻子¶
漢志道家二十二篇名熊為周師自文王以下問焉小¶
説家鬻子説十九篇後世所加　唐志道家一百三十¶
七家始於鬻子一卷永徽中逢行珪注(行珪序云/十四篇)　書¶
目雜家十四篇鬻熊楚之先也為周文王師著書二十¶
二篇今本十四篇(始於大道/文王問)　列子天瑞篇鬻熊曰運¶
<pb:KR3k0032_WYG_053-13a>¶
轉無已天地宻移力命篇鬻熊語文王曰自長非所増¶
自短非所損　文心雕龍鬻熊知道而文王咨謀諸子¶
肇始莫先於斯　賈誼新書引文王武王成王問鬻子¶
　　　老子(見御製/)　老子經傳¶
漢志道家老子鄰氏經傳四篇(李/耳)傅氏經説三十七篇¶
徐氏經説六篇劉向説四篇　史記老子著上下二篇¶
五千餘言老萊子亦楚人著書十五篇言道家之用(漢/志)¶
(道家老成子十八/篇老萊子十六篇)　葛&KR0007;序老子西逰天下關令尹喜¶
<pb:KR3k0032_WYG_053-13b>¶
曰大道將隐乎願為我著書於是作道徳二篇五千文¶
上下經　河上公漢文帝時授素書道徳經章句二卷¶
道經體道至為政第三十七徳經論徳至顯質第八十¶
一　晁氏志李耳以周平王四十二年授關令尹喜凡¶
五千七百四十有八言八十一章言道徳之㫖其末云¶
使民復結繩而用之盖三皇之道也　集賢注記開元¶
二十年九月左常侍崔沔入院修撰與道士王虚正趙¶
仙甫并諸學士參議修老子疏　舊唐史司馬承禎善¶
<pb:KR3k0032_WYG_053-14a>¶
&KR0032;書&KR0007;宗令以三體寫老子經因刋正文句定著五千¶
三百八十言為真本奏上之(一本云司馬子㣲開元中/帝命以三體寫老子刋正)¶
(文/句)　梁元帝著講疏四卷(賀瑒著老/荘講疏)　陳張譏撰老子¶
義十一卷　晉羊祜為老子傳　魏王弼老子畧論¶
王禹玉曰今資善堂所寫御本獨無章名章名疑非老¶
氏之意　書目三家老子音義一卷徐鉉補正唐徳明¶
傅奕二家音義故名三家道徳經三十家注六卷唐張¶
君相集解(集河上公嚴遵王弼何晏郭象鍾㑹孫登羊/祜羅升盧&KR0073;劉仁㑹顧歡陶隠居松靈仙人)¶
<pb:KR3k0032_WYG_053-14b>¶
(裴處恩杜弼節解張凴張嗣臧&KR0007;静大孟小孟竇畧/宋文明禇糅劉進喜蔡子晃成&KR0007;英車惠弼等注)¶
唐志嚴遵指歸十四卷(隋志老子指歸十二卷子書目/十三卷漢嚴遵撰谷神  注唐)¶
(志馮廣注歸列子釋文漢嚴遵字/君平作指  十四篇演解五千文)　國史志道徳經節¶
解二卷嚴君平指歸十三卷諸家道徳經疏二卷(河上/公葛)¶
(仙公鄭思逺睿宗&KR0007;/宗并自疏不知姓名)　秦宓&KR0019;李權曰仲尼嚴平㑹聚¶
衆書以成春秋指歸之文古朴曰嚴君平見黄老作指¶
歸　程大昌易老通言十卷　司馬光述要吕大臨蘇¶
轍劉涇王安石注各二卷¶
<pb:KR3k0032_WYG_053-15a>¶
　　　文子¶
漢志道家九篇老子弟子與孔子並時而稱周平王問¶
似依託者也　隋志十二卷(唐志同曰梁七録十卷書/栁宗元  十二篇盖駁)¶
(也凡管孟數家皆見剽竊/黙希子注  道原至上禮)　文選注范子曰文子姓辛¶
葵丘濮上人稱曰計然南遊於越范蠡師事之(本受業/於老子)¶
(文子録其遺言為十二篇黙希子/謂姓辛名研文子其字也師老子)　今本十二卷元魏¶
李暹注　唐徐靈府注(即黙/希子)　朱&KR0007;注¶
　　　關尹子¶
<pb:KR3k0032_WYG_053-15b>¶
漢志道家九篇名喜為關吏老子過關喜去吏而從之¶
(劉向校關尹子永始/二年八月庚子上)　列仙&KR0019;著書九篇名關令子¶
今本九卷一字至九藥¶
　　　列子¶
漢志道家八篇名圄冦先莊子　隋志八卷晋張湛注¶
(天瑞至/説符)　舊二十篇劉向去重&KR0232;存者八篇(向校列子/書永始二)¶
(年八月/壬寅上)　栁宗元曰楊朱力命疑其揚子書　天寳初¶
號冲虚真經景徳四年二月丙寅加至德二字　唐殷¶
<pb:KR3k0032_WYG_053-16a>¶
敬順撰釋文　徽宗御製解　王曉列子㫖歸一篇¶
　　　荘子¶
漢志道家五十二篇名周宋人(成&KR0007;英云/字子休)　釋文序録¶
五十二篇即司馬彪孟氏所注内七篇外篇二十八雜¶
篇十四解説三　郭子&KR0007;云一曲之才妄參竒説若閼¶
奕意修之首巵言遊鳬子胥之篇凡諸巧雜十分有三¶
言多詭誕或似山海經或類占夢書注者以意去取其¶
内篇衆家並同其餘或有外而無雜　今本十卷三十¶
<pb:KR3k0032_WYG_053-16b>¶
三篇逍遥遊至天下分為内外雜篇(内篇七外篇十/五雜篇十一)唐¶
成&KR0007;英疏三十三卷本郭象注為疏義　北史何妥義¶
疏四卷　南史張譏内篇義十二卷外篇義二十卷雜¶
篇義十卷　唐志道家郭象崔譔注十卷向秀注李頤¶
王&KR0007;古集解陸徳明文句義各二十卷司馬彪注二十¶
一卷成&KR0007;英注三十卷疏二卷張九垓指要三十三篇¶
(書目成&KR0007;英疏十卷也/  向郭二注其義一)唐文如海正義十卷(晁氏志文/如海疏十)¶
(卷/)　隋志徐邈集音三卷梁簡文講疏十卷(本二十/卷今缺)梁¶
<pb:KR3k0032_WYG_053-17a>¶
曠南華論二十五卷(本三/十卷)　史記荘子著書十餘萬言¶
大抵率寓言也　文選注引淮南王莊子畧要　晉王¶
坦之著廢荘論　宋朝王曉莊子㫖歸三篇¶
　　　亢倉子¶
史記莊子&KR0019;畏累虚亢桑子之屬皆空語無事實　唐¶
志王士元亢倉子二卷　天寳元年二月丙申號莊子¶
南華庚子號列子冲虚文子通&KR0007;亢桑子洞靈真經然¶
亢桑子求之不獲王士元謂莊子作庚桑太史公列&KR0019;¶
<pb:KR3k0032_WYG_053-17b>¶
作亢桑子其實一也取諸子文義類者為二卷補其亡¶
(今本五卷九篇自全/道至兵道何璨注)　栁宗元曰首篇出莊子而益以¶
庸言劉向班固録書無之今之為術者始為&KR0019;注　書目¶
三卷首篇與莊子庚桑楚篇畧同¶
　　　四子治國樞要¶
晁氏志四卷唐范乾九集四子莊文列亢倉謂黄老之¶
道内足以修身外足以治國采其書有益治道者分為¶
二十門¶
<pb:KR3k0032_WYG_053-18a>¶
　　　鶡冠子¶
漢志道家一篇楚人居深山以鶡為冠　隋志三卷(書/目)¶
(同/)楚之隠人　韓愈謂其詞雜黄老刑名　栁宗元以¶
為好事者偽為其書　晁氏志著書十五篇論三才變¶
通古今治亂之道(三/卷)　今本博選至學問分為四卷¶
　　　田子¶
漢志道家二十五篇名駢齊人㳺稷下號天口駢(吕氏/春秋)¶
(作陳/駢)¶
<pb:KR3k0032_WYG_053-18b>¶
　　　廣成子¶
隋志道家十三卷(唐志十/二卷)商洛公撰張太衡注疑近人¶
作　晁氏志廣成子解一卷蘇軾取莊子黄帝問道一¶
章為解¶
　　　任子道論¶
隋志道家十卷魏河東太守任嘏撰¶
　　　抱朴子¶
隋志道家抱朴子内篇二十一卷(音一/卷)葛洪撰(唐志/十卷)雜¶
<pb:KR3k0032_WYG_053-19a>¶
家外篇三十卷(梁有五十一卷/  唐志二十卷)　晋葛洪傳内篇言黄¶
白外篇駁雜通釋内外一百六十一篇號抱朴子　書¶
目内篇二十卷外篇五十卷合内外篇今存共七十卷¶
　　　唐子¶
後漢方術&KR0019;唐檀著書二十八篇名唐子　隋志道家¶
唐子十卷吳唐滂撰(唐志/同)¶
　　　幽求子¶
晋儒林&KR0019;杜夷著幽求子二十篇　隋志道家杜氏幽¶
<pb:KR3k0032_WYG_053-19b>¶
求新書二十卷¶
　　　陸子¶
唐志道家十卷陸雲¶
　　　天機子¶
晁氏志一卷凡二十五篇一名隂符二十四機諸葛亮¶
撰觀其詞㫖殆李筌所為托之孔明也載道藏中　書¶
目道家天機經一卷不知作者¶
　　　鄒子¶
<pb:KR3k0032_WYG_053-20a>¶
漢志隂陽家鄒子四十九篇名衍齊人為燕昭王師居¶
稷下號談天衍鄒子終始五十六篇(師古曰亦/鄒衍所説)鄒奭子¶
十二篇齊人號曰雕龍奭　史記騶衍深觀隂陽消息¶
而作怪迂之變終始大聖之篇十餘萬言其語閎大不¶
經作主運(劉向别録鄒子書有主運篇封禅/書騶衍以隂陽主運顯於諸侯)¶
　　　容成子¶
漢志隂陽家十四篇　吕氏春秋容成作厯　莊子容¶
成氏曰除日無歳無内無外(則陽/篇)¶
<pb:KR3k0032_WYG_053-20b>¶
　　　管子　管子指畧¶
漢志道家筦子八十六篇名夷吾相齊桓公孝經有弟¶
子職一篇(注管仲所作/在管子書)　隋志法家十九卷　唐志法¶
家十九卷尹知章注三十卷杜佑管子指畧二卷　書¶
目二十四卷法家　劉向序管子書三百八十九篇校¶
除複重定著八十六篇其書務富國安民道約言要¶
史記管仲潁上人既任政相齊通貨積財富國彊兵與¶
俗同好惡故其稱曰倉廪實而知禮節衣食足而知榮¶
<pb:KR3k0032_WYG_053-21a>¶
辱上服度則六親固四維不張國乃滅亡(禮義/廉耻)下令如¶
流水之原令順民心故論卑而易行太史公曰吾讀管¶
氏牧民山髙乘馬輕重九府及晏子春秋詳哉其言之¶
也旣見其著書欲觀其行事故次其傳至其書世多有¶
之是以不論論其軼事注劉向别錄曰九府書民間無¶
有山髙一名形勢　傅子管仲之書過半是後之好事¶
所加輕重篇尤鄙俗(孔頴逹曰或/是後人所錄)　國史志尹知章注¶
十九卷(吳氏西齋書目三十卷此自形勢/解亡  唐史尹知章傳云注管子)　唐杜佑抄¶
<pb:KR3k0032_WYG_053-21b>¶
管氏書為指畧序稱房喬所注而舊錄皆作尹知章文句¶
無復小異今本房&KR0007;齡注(五十八/篇有注)有經言外言内言短¶
語區言雜篇解輕重(牧民第一至輕/重庚第八十六)　丁度管子要畧¶
五篇¶
　　　李子¶
漢志法家三十二篇名悝相魏文侯富國彊兵¶
　　　申子¶
漢志法家六篇名不害相韓昭侯　劉向别録申子學¶
<pb:KR3k0032_WYG_053-22a>¶
號刑名以名責實尊君卑臣崇上抑下宣帝好觀其君¶
臣篇　史記列傳著書二篇號曰申子(别録民間有上/下二篇中書六)¶
(篇皆合二篇已備/過太史公所記)　唐志三卷　韓非子申不害徒術¶
而無法公孫鞅徒法而無術¶
　　　商子¶
漢志法家商君二十九篇名鞅相秦孝公　隋志商君¶
書五卷(唐志五卷/或作商子)　書目商子五卷史記嘗讀商君開¶
塞耕戰書與其人行事相類今是書具存共二十六篇¶
<pb:KR3k0032_WYG_053-22b>¶
(夲二十九/今三篇亡)　晉庾峻曰秦塞斯路利出一官雖有處士¶
之名而無爵列於朝者商君謂之六蝨韓非謂之五蠧¶
(文心雕龍云商/韓之六蝨五蠧)¶
　　　韓子¶
漢志法家五十五篇名非　史記列&KR0019;作孤憤五蠧内¶
外儲説林説難十餘萬言(韓安國受韓/子雜家説)　隋志(唐志/同)二¶
十卷(目一/卷)今夲五十六篇注不詳名氏¶
　　　鄧析子¶
<pb:KR3k0032_WYG_053-23a>¶
漢志名家鄧析二篇鄭人與子産並時　隋志一卷(唐/志)¶
(同/)　晁氏志二卷其書大㫖訐而刻¶
　　　尹文子¶
漢志名家一篇説齊宣王先公孫龍注劉向云與宋鈃¶
俱㳺稷下　隋志二卷周之處士遊齊稷下　唐志一¶
卷　書目二卷齊人劉向以其學夲於黄老居稷下與¶
宋鈃彭蒙田駢等同學於公孫龍魏黄初末山陽仲長¶
氏得其書始詮次為上下二篇¶
<pb:KR3k0032_WYG_053-23b>¶
　　　公孫龍子¶
漢志名家十四篇(師古曰即為/堅白之辨者)　唐志三卷(書目名/家一卷)陳¶
嗣古賈大隠注各一卷¶
　　　惠子¶
漢志名家一篇名施與荘子並時　莊子惠施多方其¶
書五車其道舛駁其言也不中　荀子恵子蔽於辭而¶
不知實¶
　　　田俅子¶
<pb:KR3k0032_WYG_053-24a>¶
漢志墨家三篇先韓子　隋志梁有一卷(亡/)　文選注¶
引之¶
　　　墨家¶
漢志墨家七十一篇名翟為宋大夫在孔子後墨家出¶
於清廟之守貴儉兼愛上賢右&KR0017;非命上同此其所長¶
也墨六家八十六篇始於尹佚二篇(周/臣)次田俅子三篇¶
我子一篇(為墨子/之學)隨巢子六篇胡非子三篇(墨翟/弟子)終於¶
墨子　隋志十五卷(目一/卷)隨巢胡非子各一卷(唐志/同)¶
<pb:KR3k0032_WYG_053-24b>¶
書目十五卷自親士至雜守為六十一篇(亡九/篇)一本自¶
親士至上同凡十三篇¶
　　　墨辨¶
晋魯勝&KR0019;著正天論著述為世所稱注墨辯存其序曰¶
墨子著書作辯經以立名本恵施公孫龍祖述其學以¶
正刑名顯於世孟子非墨子其辯言正詞則與墨同荀¶
卿莊周等皆非毁名家而不能易其論也墨辨有上下¶
經經各有説凡四篇與其書衆篇連第故獨存今引説¶
<pb:KR3k0032_WYG_053-25a>¶
就經各附其章疑者闕之又采諸衆雜集為形名二篇¶
畧解指歸以俟君子¶
　　　蒯子　(雋永/)¶
漢志縱横家五篇名通　史記蒯通者善為長短説論¶
戰國之權變為八十一首(索隠曰戰國䇿/亦名曰長短書)　漢&KR0019;論戰¶
國説士權變亦自序其説凡八十一首號曰雋永(論甘/美而)¶
(義深/長)　邊通學短長　主父偃學長短縱横術¶
　　　蘇子¶
<pb:KR3k0032_WYG_053-25b>¶
漢志縱横家蘇子三十二篇(秦/)張子十篇(儀/)　吕氏曰¶
蘇秦周人也張儀公孫衍魏人也故言權變辨智之士¶
必曰三晉兩周¶
　　　&KR0017;谷子¶
唐志縱横家&KR0017;谷子二卷(蘇/秦)又樂壹(隋志云/樂一)注三卷尹¶
知章注三卷　史記正義&KR0017;谷谷名在雒州陽城縣北¶
五里七錄有蘇秦書樂壹注云秦欲神秘其道故假名¶
&KR0017;谷也&KR0017;谷子三卷樂壹注字正魯郡人有隂符七術¶
<pb:KR3k0032_WYG_053-26a>¶
有揣及摩二篇戰國䇿云得太公隂符之謀伏而誦之¶
簡練以為揣摩期年揣摩成按&KR0017;谷子乃蘇秦書明矣¶
　中興書目三卷周時髙士無郷里族姓名字以其所¶
隠自號&KR0017;谷先生蘇秦張儀事之授以捭闔下至符言¶
等十有二篇及轉圓夲經持樞中經等篇亦以告儀秦¶
者也(楊子曰儀秦/學乎&KR0017;谷術)一本始末皆東晉陶&KR0042;景注一夲捭¶
闔反應内揵抵&KR0470;四篇不詳何人訓釋中下二卷與&KR0042;¶
景所注同(有飛鉗揣/摩之篇)　元冀為指要幾千言　栁宗元¶
<pb:KR3k0032_WYG_053-26b>¶
辨曰劉向班固錄書無&KR0017;谷子險盭峭薄世之言縱横¶
者時葆其書晚乃益出七術言益竒而道益陿　晁氏¶
志捭闔之術十三章夲經持樞中經三篇　隋志&KR0017;谷¶
子三卷皇甫謐注(周世隠于&KR0017;谷氣兵書/有&KR0017;谷先生占  一卷)¶
　　　補闕子¶
唐志縱横家梁元帝十卷(隋志又有湘東鴻烈十/卷  雜家金樓子十卷)¶
　　　尉繚子¶
漢志雜家尉繚三十九篇六國時(劉向别錄云/繚為商君學)兵形執¶
<pb:KR3k0032_WYG_053-27a>¶
尉繚三十一篇　隋志五卷(梁并録/六卷)梁惠王時人　唐¶
志六卷¶
　　　尸子¶
漢志雜家二十篇名佼魯人秦相商君師之　隋志二¶
十卷(唐志同/雜家)目一卷(梁十/九卷)秦相衛鞅上客尸佼撰其九¶
篇亡魏黄初中續(爾雅疏引廣澤篇/仁意篇綽子篇)　劉向别録楚有¶
尸子疑謂其在蜀今案尸子書晉人造二十篇書凡六¶
萬餘言　書目儒家一卷李淑書目所存者四卷今止¶
<pb:KR3k0032_WYG_053-27b>¶
存二篇合為一卷　後漢書注一篇言九州險阻水泉¶
所起十九篇陳道徳仁義之紀¶
　　　淮南子(見著書類/)¶
隋志雜家二十一卷劉安撰許慎髙誘注¶
　　　傅子¶
隋志雜家一百二十卷晉司&KR0032;校尉傅&KR0007;撰(唐志/同)　晉¶
傅&KR0007;&KR0019;論經典九流及三史故事評斷得失各為區例¶
名為傅子為内外中篇凡有四部六録合百四十首數¶
<pb:KR3k0032_WYG_053-28a>¶
十萬言初作内篇成示司空王沈沈曰足以塞楊墨之¶
流遁齊荀孟於徃代　崇文目五卷(中興/目同)　書目今存¶
二十三篇餘皆缺¶
　　　劉子¶
北齊書劉晝字孔昭撰袁孝政為序并注凡五十五篇¶
清神至九流　書目三卷泛論治國修身之要雜以九¶
流之説　北史晝著金箱璧言撰髙才不遇傳　唐志¶
雜家十卷劉勰　晁氏志齊劉晝撰或以為劉勰或以¶
<pb:KR3k0032_WYG_053-28b>¶
為劉孝標未知孰是¶
　　　尹子¶
書目雜家五卷不知名設答問之辭雜論天地軍國地¶
里靈神釋老之事并序論凡十九篇¶
　　　唐中黄子¶
書目唐嚴從撰三卷從自號中黄子開元中為著作郎¶
既卒皇太子命侍文吕向訪其遺文得八篇序為三卷¶
　唐志嚴從集三卷¶
<pb:KR3k0032_WYG_053-29a>¶
　　　樊子¶
唐志雜家樊宗師三十卷¶
　　　務成子¶
漢志小説家十一篇稱堯問非古語　荀子大畧篇舜¶
學於務成昭注尸子務成昭之敎舜曰避逆從順天下¶
不足取　新序子夏對哀公云云¶
　　　炙轂子¶
唐志小説家炙轂子雜錄注解五卷　書目炙轂子雜¶
<pb:KR3k0032_WYG_053-29b>¶
錄五卷唐王叡以二儀實録古今注樂府題解合編為¶
一書又炙轂子詩格一卷叙詩體式所始評其述作之¶
要¶
　　　陳子¶
後漢陳紀著書數萬言號曰陳子¶
　　　韋卿子¶
後漢韋彪著書十二篇號曰韋卿子¶
老耼貴柔孔子貴仁墨翟貴廉關尹貴清子列子貴虚¶
<pb:KR3k0032_WYG_053-30a>¶
陳駢貴齊楊朱貴已孫臏貴勢王廖貴先兒良貴後(吕/氏)¶
(春/秋)　墨子貴兼孔子貴公皇子貴衷田子貴均列子貴¶
虚料子貴别(尸/子)　慎子有見於後無見於先老子有見¶
於詘無見於信墨子有見於齊無見於畸宋子有見於¶
少無見於多　墨子蔽於用而不知文宋子蔽於欲而¶
不知得慎子蔽於法而不知賢申子蔽於勢而不知知¶
恵子蔽於辭而不知實莊子蔽於天而不知人(荀/子)¶
　¶
<pb:KR3k0032_WYG_053-30b>¶
　¶
　¶
　¶
　¶
　¶
　¶
　¶
　玉海卷五十三¶
