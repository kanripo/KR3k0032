#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百三
#+PROPERTY: JUAN 卷一百三
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百三
<pb:KR3k0032_WYG_103-1a>¶
欽定四庫全書¶
　玉海卷一百三¶
　　　　　　　　　　　　宋　王應麟　撰¶
　音樂¶
　　樂　(樂書/)　(燕樂/)¶
　樂記曰凡音之起由人心生也人心之動物使之然¶
　也感於物而動故形於聲聲相應故生變變成方謂¶
　之音比音而樂之及干戚羽旄謂之樂¶
<pb:KR3k0032_WYG_103-1b>¶
　　　伏羲神農少昊樂　伊耆氏樂　女媧充樂¶
通典伏羲樂名扶來亦曰立本神農樂名扶持亦曰下¶
謀(見帝系譜/及孝經緯)　隋志伊耆有葦籥之音伏羲有網罟之¶
詠葛天八闋神農五絃事與功偕其來尚矣　明堂位¶
土鼓蕢桴葦籥伊耆氏之樂也(説者以/為神農)　御覽帝系譜¶
女媧命娥陵氏制都良管以一天下之音命聖氏為班¶
管合日月星辰名曰充樂既成天下無不得理　孝經¶
緯鉤命决伏羲樂曰立基神農樂曰下謀祝融樂曰屬¶
<pb:KR3k0032_WYG_103-2a>¶
績少昊樂曰九淵(見禮記周禮疏者大司樂疏/三皇之樂不存  以質故也)　詩正¶
義古史考云伏犧作瑟明堂位云女媧之笙簧則伏犧¶
女媧已有樂矣　坤鑿度注神農改女皇之太樂¶
元結補樂歌十篇二十章網罟(伏/犧)豐年(神/農)雲門(黄/帝)九淵¶
(少/昊)五莖(顓/頊)六英(髙/辛)咸池(陶/唐)大韶(有/虞)大夏(夏/)大濩(殷/)十代¶
樂歌有其名亡其辭考之傳記其義或存¶
　　　黄帝咸池雲門　承雲　英韶　(十二鍾/)¶
周禮大司樂以樂舞教國子舞雲門大卷大咸大㲈大¶
<pb:KR3k0032_WYG_103-2b>¶
夏大濩大武(舞雲門以祀天神/舞咸池以祭地示)注此周所存六代之樂¶
黄帝曰雲門大卷黄帝能成名百物以明民共財言其¶
如雲之所出民得以有族類大咸咸池堯樂也堯能禪¶
均刑法以儀民言其德無所不施疏卷者卷聚之義大¶
章雖堯樂其體是黄帝樂故此大卷一為黄帝樂也周¶
公以堯時存黄帝咸池為堯樂名則更與黄帝樂立名¶
曰雲門則雲門大卷為一名(禮記正義按蓺文志自黄/帝以下至三代各有當代)¶
(樂/名)　樂記大章章之也咸池備矣注黄帝所作樂名也¶
<pb:KR3k0032_WYG_103-3a>¶
堯増修而用之咸皆也池施也言德無所不施也周禮¶
曰大咸正義若依舊名則曰大章若増脩而用之則曰¶
咸池周禮雲門在六代樂之首故知黄帝立雲門之名¶
大卷之上加雲門者以黄帝之樂堯増脩者既謂之咸¶
池不増脩者别名大卷周為黄帝於不増脩之樂别更¶
立名是雲門大卷一也(大司樂有雲門大卷大咸而/樂記有大章咸池已差異矣)¶
漢禮樂志黄帝作咸池顓頊作六莖帝嚳作五英堯作¶
大章舜作招禹作夏湯作濩武王作武周公作勺勺言¶
<pb:KR3k0032_WYG_103-3b>¶
能勺先祖之道武言以功定天下也濩言救民也夏大¶
承二帝也招繼堯也大章章之也五英英華茂也六莖¶
及根莖也咸池備矣注師古曰咸皆也池言包容浸潤¶
也故云備矣　莊子黄帝有咸池堯有大章(莊子釋文/經首咸池)¶
(樂章/也)天運篇北門成問於黄帝曰帝張咸池之樂於洞¶
庭之野吾始聞之懼復聞之怠卒聞之而惑帝曰吾奏¶
之以人徵之以天行之以禮義建之以大清四時迭起¶
萬物循生一盛一衰文武倫經一清一濁隂陽調和其¶
<pb:KR3k0032_WYG_103-4a>¶
卒無尾其始無首所常無窮而一不可待汝故懼也吾¶
又奏之以隂陽之和燭之以日月之明變化齊一不主¶
故常汝委蛇故怠吾又奏之以無怠之聲調之以自然¶
之命動於無方居於&KR0444;㝠云云世疑之稽於聖人天機¶
不張而五官皆備此謂之天樂無言而心説故有焱氏¶
為之頌曰聽之不聞其聲視之不見其形充滿天地苞¶
褁六極故惑也(注此乃無樂之/樂樂之至也)　列子奏承雲(注黄/帝樂)¶
呂氏春秋仲夏紀古樂篇黄帝命伶倫與榮將(一作/榮猨)鑄¶
<pb:KR3k0032_WYG_103-4b>¶
十二鍾以和五音以施英韶仲春之月乙卯之日日在¶
奎始奏之命曰咸池(十二筩五/鍾見後)　淮南子齊俗訓有虞¶
氏之祀其樂咸池承雲九韶夏后氏其樂夏籥九成六¶
佾六列六英殷樂大濩晨露周樂大武三象棘下　楚¶
辭張咸池奏承雲選註樂動聲儀曰黄帝樂曰咸池顓¶
頊樂曰五莖帝嚳樂曰六英　五經通義黄帝樂為咸¶
池者道皆施於民(咸皆池/施也)崔靈恩曰舞樂之始興於黄¶
帝　詩正義大庭有皷籥之器黄帝有雲門之樂至周¶
<pb:KR3k0032_WYG_103-5a>¶
尚用雲門明其聲音和集既能和集必不空絃絃之所¶
歌即是詩也　韓非子師曠曰黄帝合&KR0017;神於泰山之¶
上作為清角¶
　　　黄帝軍樂　愷樂¶
後漢志短簫鐃歌軍樂也黄帝使岐伯勸戰士即周愷¶
樂愷歌也(晉志漢短簫鐃歌樂有朱鷺等二十二/曲  魏晉而下各易其名以紀功烈)　晉¶
志蚩尤氏帥魑魅與黄帝戰於涿鹿帝乃命始吹角為¶
龍鳴以禦之魏武北征烏丸軍士思歸減為中鳴　宋¶
<pb:KR3k0032_WYG_103-5b>¶
志黄帝岐伯所作以&KR0045;德建武勸士諷敵也周官曰愷¶
樂　舊唐志景龍二年十二月侍御史唐紹上疏鼓吹¶
本軍容黄帝戰涿鹿以為警衞故掆鼓曲有靈&KR0490;吼鵰¶
鶚爭石墜崖壯士怒之類¶
　　　顓頊六莖　承雲　六瑩　帝嚳五英　九招¶
　　　　六列　六英¶
漢志顓頊作六莖帝嚳作五英五英英華茂也六莖及¶
根莖也(澤及/下也)　呂氏春秋顓頊生自弱水實處空桑乃¶
<pb:KR3k0032_WYG_103-6a>¶
登為帝惟天之合正風乃行其音熈熈凄凄鏘鏘顓頊¶
好其音乃令飛龍作效八風之音(八風八/卦之風)命之曰承雲¶
以祭上帝乃令鱓先為樂倡鱓乃偃浸以其尾鼓其腹¶
其音英(英和/盛貌)帝嚳命咸墨作為舞聲歌九招六列六英¶
有倕作為鼙鼓鐘磬吹苓管壎篪鞀椎鍾因令鳯鳥天¶
翟舞之帝嚳大喜乃以康帝德舜脩九招六列六英湯¶
脩九招六列　列子奏承雲六瑩九韶晨露注六瑩帝¶
嚳樂　周禮正義(隋志/同)樂緯曰顓頊之樂曰五莖帝嚳¶
<pb:KR3k0032_WYG_103-6b>¶
之樂曰六英注六英者六合之英五行者能為五行之¶
道立根莖(選注引樂動聲儀云云宋衷曰六英能為天/地四時六合也五莖能為五行之道立根本)¶
(也宋均曰能為天地/四時六合之英華也)　帝王世紀髙陽氏命飛龍効八¶
風之音作樂五英以祭上帝髙辛氏化被天下作樂六¶
莖　通典顓頊作六莖莖根也謂澤及下也帝嚳作五¶
英英謂華茂也　白虎通禮記曰顓頊樂曰六莖帝嚳¶
樂曰五英六莖言和律厯以調隂陽五英言調和五聲¶
以養萬物　淮南子耳聽九韶六瑩注六瑩顓頊樂也¶
<pb:KR3k0032_WYG_103-7a>¶
　漢厯志少昊髙陽髙辛周&KR1971;其樂故易不載　拾遺¶
記髙陽氏有浮金之鐘沈明之磬及朝萬國之時乃奏¶
含英之樂其音清宻　後魏志顓頊作承雲之舞　文¶
心雕龍帝嚳之世咸墨為頌以歌九韶　　　楊烱¶
少室銘曰髙陽有飛龍之樂始㑹八風帝舜有¶
儀鳯之音初調九奏　　元結補樂歌作五莖六¶
英言得五徳之根莖總六合之英華　　　通志氏¶
族略虞舜有五英樂有掌中英者因以為氏¶
<pb:KR3k0032_WYG_103-7b>¶
通鑑外紀云漢禮樂志帝王世紀放六樂撰其名故多¶
異¶
　　　堯大章　大咸　十五&KR0076;瑟¶
周禮舞大咸注大咸咸池堯樂也堯能禪均刑法以儀¶
民言其德無所不施(孝經緯大咸黄帝/樂堯備之以待用)　樂記大章章¶
之也注堯樂名言堯德之章明也周禮缺文或作大卷¶
　莊子堯有大章(又前漢志樂樂動聲儀/白虎通堯  曰大章)　呂氏春秋¶
帝堯立乃命質為樂(質當/為&KR0490;)質乃効山林谿谷之音以歌¶
<pb:KR3k0032_WYG_103-8a>¶
乃以麋&KR1752;置缶而鼓之乃拊石擊石以象上帝玉磬之¶
音以致舞獸皷□乃拌五&KR0076;之瑟(拌/分)作以為十五絃之¶
瑟命之曰大章以祭上帝(漢章帝曰堯作/大章一夔足矣)　白虎通堯¶
曰大章大明天地人之道也　公羊注堯時民樂其道¶
章明也¶
　　　舜大㲈　韶箾　招樂　九招　六列六英¶
　　　二十三&KR0076;瑟　九㲈　簫韶　舜廟堂樂　籥¶
　　　舞¶
<pb:KR3k0032_WYG_103-8b>¶
周禮大司樂舞大㲈以祀四望注舜樂也言其德能紹¶
堯之道䟽元命包曰舜之民樂其紹堯之業九㲈之舞¶
注當為大韶　書益稷&KR0490;曰戛擊鳴球(戛擊柷敔以作/止樂球玉磬)¶
搏拊琴瑟以詠祖考來格(搏拊韋為之以節/樂此舜廟堂之樂)虞賔在位¶
羣后德讓下管鼗鼓合止柷敔(堂下樂也上下合止樂/各有柷敔明球&KR0076;鍾籥)¶
(各自/互見)笙鏞以間鳥獸蹌蹌(鏞大鍾/間迭也)蕭韶九成鳯皇來儀¶
注韶舜樂名言簫見細器之備備樂九奏䟽經言九成¶
傳言九奏周禮九變其實一也簫是樂器之小者言簫¶
<pb:KR3k0032_WYG_103-9a>¶
見細器之備謂作樂之時大小皆備也(古文云箾磬九/成朋皇來儀)¶
　舜典命䕫典樂教胄子　大禹謨九功惟叙九叙惟¶
歌勸之以九歌(其樂象之而韶樂遂以九為節升歌於/上者九德之歌合樂而舞於庭者九韶)¶
(之/舞)　左傳季札觀樂見舞韶箾者(䟽云即/簫韶也)曰德至矣大¶
矣如天之無不幬如地之無不載雖甚盛德其蔑以加¶
於此矣(注舜/樂)　樂記韶繼也注舜樂名也韶之言紹也¶
言舜能紹堯之德周禮曰大韶(䟽堯作大章/舜曰簫韶)䕫始制樂¶
以賞諸侯　論語樂則韶舞子謂韶盡美矣又盡善也¶
<pb:KR3k0032_WYG_103-9b>¶
子在齊聞韶三月不知肉味曰不圖為樂之至於斯也¶
(史記孔子與齊太師語樂聞韶音學之三月不知/肉味  班固曰虞韶美而儀鳯孔忘味於千載)　呂¶
氏春秋舜立鼓□(一作/仰)延乃柈(一作/柝)鼓□之所為瑟益¶
之八&KR0076;以為二十三&KR0076;之瑟帝舜乃令質脩九招六列¶
六英以明帝德(正六律和五/音以通八風)　列子九韶注舜樂　莊¶
子舜有大韶　淮南子(見/上)　尚書大傳維五紀奏鍾石¶
論人聲(始欲變/堯樂)招樂興於大麓之野報事還歸二年&KR2611;¶
然乃作大唐之歌(美堯之/禪也)招為賓客雍為主人始奏肆¶
<pb:KR3k0032_WYG_103-10a>¶
夏納以孝成(皆樂/章名)　白虎通舜樂曰簫韶　漢志堯作¶
大章舜作招招繼堯也(公羊注舜時民樂/其脩紀堯道也)帝舜命&KR0490;典¶
樂又以外賞諸侯至春秋時陳公子奔齊陳舜之後招¶
樂存焉故孔子適齊聞招文始舞本舜招舞也髙祖六¶
年更名曰文始以示不相襲也(魏文帝改曰大韶舞樂/隋何妥曰秦得齊韶)¶
(漢髙祖改/名文始)　説文舜樂名箾韶　史記見舞招箾注服¶
䖍曰有虞氏之樂大韶也　李斯書昭虞象武注樂動¶
聲儀曰舜樂曰簫韶一云大韶　大戴禮五帝徳舜使¶
<pb:KR3k0032_WYG_103-10b>¶
䕫作樂以歌籥舞和以鍾鼔　卿雲歌曰於予論樂配¶
天之靈鼚乎鼓之軒乎舞之¶
　　　舜七始樂¶
漢律歴志書曰予欲聞六律五聲八音七始詠以出内¶
五言女聽(注虞書益稷篇/所載舜與禹言)予者帝舜也言以律吕和五¶
聲施之八音合之成樂七者天地四時人之始也順以¶
歌詠五常之言聽之則順乎天地序乎四時應人倫本¶
隂陽原情性風之以德感之以樂莫不同乎一唯聖人¶
<pb:KR3k0032_WYG_103-11a>¶
為能同天下之意故帝舜欲聞之也　樂志安世房中¶
歌(十七章/之首)七始華始肅倡和聲注孟康曰七始天地四¶
時人之始華始萬物英華之始也以為樂名如六英也¶
　郊祀歌靈安留吟青黄注青黄謂四時之樂也(文始/本舜)¶
(招/舞)　隋志鄭譯曰周有七音之律黄鍾林鍾太蔟為天¶
地人之始姑洗&KR0331;賔南吕應鍾為春夏秋冬之始是以¶
為七¶
　　　舜五樂　(黄帝五鍾/)　(成周六樂/)¶
<pb:KR3k0032_WYG_103-11b>¶
漢郊祀志虞書曰舜在璿璣玉衡以齊七政云云合時¶
月正日同律度量衡脩五禮五樂注師古曰五禮吉㐫¶
賔軍嘉也五樂謂春則琴瑟夏則笙竽季夏鼓秋則鍾¶
冬則磬也五樂尚書作五玉今志亦有作五玉者五玉¶
即五瑞　樂緯坎主冬至樂用管艮主立春樂用塤¶
震主春分樂用鼓巽主立夏樂用笙離主夏至樂用¶
絃坤主立秋樂用㲈兑主秋分樂用鍾乾主立冬樂¶
用柷敔¶
<pb:KR3k0032_WYG_103-12a>¶
　　　舜南風樂¶
見琴類　樂記舜作五絃之琴以歌南風䕫始制樂以¶
賞諸侯注&KR0490;欲舜與天下之君共此樂也正義䕫欲天¶
下同行舜道故歌此南風以賞諸侯使海内同孝也¶
　　　舜樂歌¶
尚書大傳舜樂歌曰和伯之樂舞&KR0007;鶴(見上林/賦注)　樂緯¶
動聲儀曰孔子曰簫韶舜之遺音也温潤以和¶
似南風之至　　韓詩外傳曰韶用干戚非正樂¶
<pb:KR3k0032_WYG_103-12b>¶
也¶
　　　五帝詩樂¶
詩正義五帝以還詩樂相將故有詩則有樂　山海經¶
祝融生子長琴是處揺山始作樂¶
　　　舜樂名　九奏樂¶
尚書大傳虞傳曰維元祀廵守四嶽八伯壇四奥沉四¶
海封十有二山兆十有二州樂正定樂名元祀代泰山¶
貢兩伯之樂焉東嶽陽伯之樂舞株離其歌聲比余謡¶
<pb:KR3k0032_WYG_103-13a>¶
名曰晳陽儀伯樂舞鼚哉其歌聲比大謡名曰南陽中¶
祀大交霍山貢兩伯之樂焉夏伯之樂舞謾彧其歌聲¶
比中謡名曰初慮羲伯之樂舞將陽其歌聲比大謡名¶
曰朱于秋祀栁榖華山貢兩伯之樂焉秋伯之樂舞蔡¶
俶其歌聲比小謡名曰苓落和伯之樂舞&KR0007;鶴其歌聲¶
比中謡名曰歸來幽都&KR0042;山祀貢兩伯之樂焉冬伯之¶
舞齊落歌曰縵縵并論八音四會(此上下/有脱辭)歸假于禰祖¶
用特五載一廵守羣后德讓貢正聲而九族(當為/奏)具成¶
<pb:KR3k0032_WYG_103-13b>¶
(天子九奏之樂生注云株離/舞曲名言象物  株離也)　宋志魏公卿奏曰簫韶¶
九奏親於虞帝之庭　說苑孔子至齊郭門之外遇一¶
嬰兒挈一壺相與俱行其視精其心端孔子謂御曰趣¶
驅之韶樂方作　記郊特牲疏虞氏大祭亦先作樂鄭¶
注大司樂引虞書云戛擊鳴球云云此宗廟九奏之效¶
此虞氏大祭與周同樂九奏¶
　　　禹大夏　夏籥九成　禹承夏樂¶
周禮大司樂教國子舞大夏注大夏禹樂也禹治水敷¶
<pb:KR3k0032_WYG_103-14a>¶
土言其德能大中國也(樂動聲儀/禹曰大夏)　禮記樂記夏大也¶
注禹樂名也言禹能光大堯舜之德　祭統八佾以舞¶
大夏注禹樂文舞也　明堂位皮弁素積裼而舞大夏¶
疏六冕周制故用冕而舞周樂皮弁三王服故用皮弁¶
舞夏樂　内則舞大夏疏禪代之後在干戈之前文武¶
俱備故二十習之　左傳季札見舞大夏者曰美哉勤¶
而不德非禹其孰能脩之　公羊傳子家駒曰朱干玉¶
戚以舞大夏注夏樂也　莊子禹有大夏　漢志夏大¶
<pb:KR3k0032_WYG_103-14b>¶
承二帝也　呂氏春秋禹立勤勞天下日夜不懈通大¶
水決壅塞鑿龍門降通漻水(降大/漻水)以導河疏三江五湖¶
注之東海以利黔首於是命皋陶作為夏籥九成(注九/變)¶
以昭其功　白虎通大夏言禹能順二聖之道而行之¶
(公羊注夏時民樂/大其三聖相承也)　竹書曰夏后啟舞九韶　帝王世¶
紀啟升后十年舞九韶　楚辭啟九辯與九歌(注禹/樂也)奏¶
九歌而舞韶注九德之歌禹樂也九韶舜樂也　大荒¶
經夏啟得九辯九歌(注天帝/樂名)以下始歌九招於大穆之¶
<pb:KR3k0032_WYG_103-15a>¶
野　通典禹命登扶氏為承夏之樂有鍾鼓磬鐸鞉鍾¶
所以記有德椎鼓所以謀有道擊磬所以待有憂揺鞉¶
所以察有訟理天下以五聲為銘於簨簴　詩正義曰¶
有商頌而無夏頌葢周室之初記録不得¶
　　　禹九招樂(音韶/)　禹度數聲樂¶
史記舜紀唯禹之功為大披九山通九澤決九河定九¶
州各以其職來貢不失厥宜方五千里至於荒服南撫¶
交阯北發西戎析枝渠廋氐羌北山戎發息慎東長鳥¶
<pb:KR3k0032_WYG_103-15b>¶
夷四海之内咸戴帝舜之功於是禹乃興九招之樂(索/隠)¶
(曰即舜樂/簫韶九成)致異物鳯皇來翔天下明德皆自虞帝始¶
夏本紀舜德大明於是䕫行樂祖考至羣后相讓云云¶
帝用此作歌云云於是天下皆宗禹之明度數聲樂為¶
山川神主(聲為律身為/度稱以出)　山海經注竹書曰夏后開儛¶
九招(吕氏春秋/湯修九招)　益稷予欲聞六律五聲八音在治忽¶
以出納五言汝聽¶
　　　湯大濩　九招　韶濩　䕶樂　晨露樂　殷¶
<pb:KR3k0032_WYG_103-16a>¶
　　　桑林樂　二樂¶
周禮大司樂舞大濩注大濩湯樂也湯以寛治民而除¶
其邪言其德能使天下得其所也　左傳季札見舞韶¶
濩者曰聖人之&KR0042;也而猶有慙德聖人之難也注殷湯¶
樂䟽曰韶亦紹也言能紹繼大禹也(荀子注殷兼用/舜樂武王廢之)¶
漢志湯作濩濩言救民也(春秋元命包曰湯樂名大濩/濩者救也  通典作大䕶言)¶
(䕶救於/人也)　莊子湯有大濩　呂氏春秋仲夏紀古樂篇¶
夏為無道暴虐萬民侵削諸侯不用軌度天下患之湯¶
<pb:KR3k0032_WYG_103-16b>¶
於是率六州以討桀之罪功名大成黔首安寧湯乃命¶
伊尹作為大濩歌晨露修九招六列以見其善注皆樂¶
名(劉敞曰九招者九名也予/識其三焉祈祉角之謂也)　墨子三辯篇程繁問樂¶
墨子曰湯立為王事成功立因先王之樂又自作樂命¶
曰䕶又循九招(一云命/曰九招)　商頌置我鞉鼓箋云美湯作¶
䕶樂疏曰大䕶之樂殷之樂也改夏之制始植我殷家¶
之樂鞉與鼓也吕氏春秋仲夏紀云云是成湯作䕶樂¶
之事也晨露九招六列之樂葢大䕶之樂别曲名也(詩/譜)¶
<pb:KR3k0032_WYG_103-17a>¶
(曰周太師何由得商頌/周用六代之樂故有之)　樂記商者五帝之遺聲商人¶
識之故謂之商(注商宋詩也聲郊/特牲云殷尚)　韓詩外傳湯作䕶¶
聞其宫聲使人温良而寛大商聲使人方廉而好義角¶
聲使人惻隠而愛仁徴聲使人樂養而好施羽聲使人¶
恭敬而好禮　白虎通湯樂曰大䕶言能䕶民之急也¶
(公羊注殷時民/樂大其䕶已也)　左傳襄十年宋公享晋侯於楚丘請¶
以桑林荀偃士匄曰諸侯宋魯於是觀禮魯有禘¶
樂賓祭用之宋以桑林享君不亦可乎舞師題以¶
<pb:KR3k0032_WYG_103-17b>¶
旌夏注桑林殷天子之樂名疏殷為大䕶此復云¶
桑林者葢殷家本有二樂如周之大武象舞也大¶
䕶言覆䕶下民使得其所其曰桑林唯書傳言湯¶
大旱七年禱於桑林之社而雨大至或禱桑林以¶
得雨遂以桑林名其樂也皇甫謐云殷樂一名桑¶
林以為大䕶别名無文可馮　莊子庖丁奏刀合於桑¶
林之舞(湯樂/名)　吕氏春秋武王立成湯之後於宋以奉¶
桑林(湯所/禱也)周與微子盟曰相奉桑林(注使奉桑/林之樂)　列子¶
<pb:KR3k0032_WYG_103-18a>¶
周穆王奏承雲六瑩九韶晨露注九韶舜樂晨露湯樂¶
　淮南子延露(選注防露古曲也樂動聲儀曰調露之/樂宋均曰調和至甘露使物茂長之樂)¶
　漢志有商樂鼓員十四人¶
　　　文王辟雍樂　漢辟雍樂　(文王武象樂/)¶
詩靈臺虡業(大/版)維樅(崇/牙)賁鼓(大/鼓)維鏞(大/鐘)於論鼓鐘於樂¶
辟雍鼉鼓逢逢矇瞍奏公(蔡邕志周頌雅樂/辟雍饗射用之)　莊子天¶
下篇文王有辟雍之樂　帝王世紀文王作武象之樂¶
増琴二絃曰少宫少商(見象/箾)　後漢書永平二年三月¶
<pb:KR3k0032_WYG_103-18b>¶
辟雍射十月養老升歌鹿鳴下管新宫八佾萬舞十年¶
閏月甲午作雅樂塤篪　東京賦春日合射設業設虡¶
宫縣金鏞鼖鼓路鼗禮展樂具王夏闋騶虞奏¶
左傳穆叔曰文王兩君相見之樂也注文王之三皆稱¶
文王之德¶
　　　周大武　象武　武宿夜　騶虞¶
周武武奏大武也(箋周公作/樂所為舞)於皇武王無競維烈允文¶
文王克開厥後嗣武受之勝殷遏劉耆定爾功疏周公¶
<pb:KR3k0032_WYG_103-19a>¶
象武王伐紂之事作大武之樂既成而於廟奏之　維¶
清奏象武注武王制焉疏明堂位注象謂周頌武也謂¶
武詩為象明大武之樂亦為象矣記文於管之下别云¶
舞大武謂武詩則簫管以吹之武樂則干戚以舞之(劉/敞)¶
(曰文王之舞謂之象武王之舞謂之武將舞象則先/歌維清將舞武則先歌武十五學舞象象則象箾也)¶
大司樂以樂教國子舞大武(注武王樂言/德能成武功)乃奏無射歌¶
夾鍾舞大武以享先祖疏按元命包曰文王時民樂其¶
興師征伐故曰武如是則文王樂名武王卒其伐功故¶
<pb:KR3k0032_WYG_103-19b>¶
周公作樂以為武王樂也　禮記文王世子下管象舞¶
大武大合衆以事達有神興有德也注象武王伐紂之¶
樂以管播其聲又為之舞皆在堂下美文王武王有德¶
師樂為用前歌後舞　郊特牲擊玉磬朱干設&KR0236;冕而¶
舞大武　明堂位朱干玉戚冕而舞大武(疏王者衮冕/執赤盾玉斧)¶
(而舞武王伐/紂之樂也)　樂記先鼓以警戒三步以見方再始以¶
著徃(武王至盟津紂未可伐還歸三年乃/遂伐之武舞再更始以明伐時再徃)復亂以飭歸¶
(鳴鐃/而退)賓牟賈侍坐於孔子孔子與之言及樂曰夫武之¶
<pb:KR3k0032_WYG_103-20a>¶
備戒之已久何也對曰病不得其衆也(注武謂/周舞也)咏嘆淫¶
液之何也對曰恐不逮事也發揚蹈厲之已蚤何也對¶
曰及時事也武坐致右憲左何也對曰非武坐也聲淫¶
及商何也對曰非武音也有司失其傳也(有司典/樂者)若非¶
有司失其傳則武王之志荒矣子曰丘之聞諸萇&KR0042;亦¶
若吾子之言是也賓牟賈請曰敢問遲之遲而又久何¶
也(謂久立/於綴)子曰夫樂者象成者也總干而山立武王之¶
事也(象武王持盾/正立待諸侯)發揚蹈厲太公之志也(象威/武)武亂皆¶
<pb:KR3k0032_WYG_103-20b>¶
坐(失行/列也)周召之治也(象以文/止武)夫武始而北出再成而滅¶
商三成而南四成而南國是疆五成而分周公左召公¶
右六成復綴以崇(毎奏武曲一終為一成始奏象觀兵/盟津時再奏象克殷時三奏象克殷)¶
(有餘力而反四奏象南方荆蠻之國侵畔者/服五奏象周召分職而治六奏象兵還振旅)天子夾振¶
之(王與大將夾舞/者振鐸以為節)而駟伐(武舞戰象也每奏四/伐一擊一刺為一伐)盛威於¶
中國也分夾而進事蚤濟也(舞者各有/部曲之列)久立於綴以待¶
諸侯之至也冕而總干所以教諸侯之弟也(注親在/舞位也)¶
祭統舞莫重於武宿夜此周道也(注武曲名正義皇氏/云武王至商郊停止)¶
<pb:KR3k0032_WYG_103-21a>¶
(宿夜士卒皆歡樂歌舞以待旦/故名焉熊氏曰即大武之樂)下而管象朱干玉戚以¶
舞大武康周公故以賜魯也(注吹管/而舞象)　仲尼燕居下管¶
象武疏象武武王之樂　内則成童舞象疏舞武也¶
左傳宣十二年楚子曰武王克商作頌曰(國語云周/文公之頌)載¶
戢干戈又作武其卒章曰耆定爾功其三曰(賚之/篇)鋪時¶
繹思其六曰(桓之/篇)綏萬邦(注此三六之數與今詩頌篇/次不同葢是樂歌之次第疏)¶
(今周頌篇次桓/第八賚第九)夫武有七德禁暴戢兵保大定功安民¶
和衆豐財(四篇之内有/此七者之義)使子孫無忘其章(林氏曰樂所/以象治功之)¶
<pb:KR3k0032_WYG_103-21b>¶
(成武王之功成於六故其樂謂之六成舜九/功惟叙九叙惟歌故韶樂九變謂之九成)　襄二十¶
九年季札見舞大武曰美哉周之盛也其若此乎　公¶
羊傳子家駒曰八佾以舞大武此天子之禮也(公羊注/周時民)¶
(樂其伐/紂也)　論語子謂武盡美矣未盡善也　漢志武王¶
作武言以功定天下也　呂氏春秋武王即位以六師¶
伐商克商於牧野歸乃薦俘馘於京太室乃命周公為¶
作大武　墨子三辯篇武王因先王之樂又自作樂命¶
曰象武成王因先王之樂命曰騶虞　莊子武王周公¶
<pb:KR3k0032_WYG_103-22a>¶
作武　荀子武王合天下立聲樂於是武象起而韶䕶¶
廢矣(注武象克殷之後/樂名韶䕶殷樂名)禮論步中武象趨中韶䕶韶夏¶
䕶武汋桓箾簡象(注箾賈逵曰舞曲名武汋桓周頌/篇名簡未詳象周武王伐紂之樂)樂¶
論紳端章甫舞韶歌武使人之心莊　淮南子周人其¶
樂大武三象棘下其服尚赤　春秋繁露武王作象樂¶
繼文以奉天　樂苑文王樂名巨業武王樂名象武¶
通典秦始皇平天下六代廟樂唯韶武存焉二十六年¶
改周大武曰五行房中曰壽人衣服同五行樂之色(漢/志)¶
<pb:KR3k0032_WYG_103-22b>¶
(五行舞本周舞也秦始皇二十六年更名/曰五行  魏文帝改五行舞曰大武舞)　李斯書云¶
韶虞武象注樂動聲儀曰周樂伐時曰武象宋均曰象¶
伐時用干戈　宋志周存六代之樂至秦唯餘韶武而¶
已　後魏志漢世唯有虞韶周武　通鑑外紀武王元¶
年己卯誓于孟津前歌後舞¶
　　　周六代樂　六樂　三樂¶
禮大司樂(中大夫/二人)掌成均之法以治建國之學政而合¶
國之子弟焉(注董仲舒云成均五帝之學成均之法其/遺禮可法者鄭司農云均調也樂師主調)¶
<pb:KR3k0032_WYG_103-23a>¶
(其音大司樂受此成事已調之樂大月令仲春仲丁命/樂正入學習樂季春之末擇吉日  合樂天子率公卿)¶
(諸侯大夫親往視之所/以助陽達物風化天下)凡有道者有德者使教焉死則¶
以為樂祖祭於瞽宗以樂德教國子中和祇庸孝友以¶
樂語教國子興道諷誦言語以樂舞教國子舞雲門大¶
卷大咸大㲈大夏大濩大武(注此周所存六代之樂黄/帝曰雲門大卷黄帝能成)¶
(名萬物以明民共財言其德如雲之所出民得以有族/類也大咸咸池堯樂也堯能禪均刑法以儀民其德無)¶
(所不施舜曰大㲈言德紹堯之道禹曰大夏言德能大/中國湯曰大濩言德能使天下得其所周曰大武言德)¶
(能成/武功)以六律六同五聲八音六舞大合樂以致&KR0017;神示¶
<pb:KR3k0032_WYG_103-23b>¶
(注大合樂者徧作六代/之樂  六樂即上六舞)以和邦國以諧萬民以安賓客¶
以說逺人以作動物乃分樂而序之以祭以享以祀(注/分)¶
(謂各用一代之樂疏尊者用前代/卑者用後代使尊卑有序故云序)乃奏黄鍾歌大吕舞¶
雲門以祀天神乃奏大蔟歌應鍾舞咸池以祭地示(咸/池)¶
(大咸/也)乃奏姑洗歌南吕舞大㲈以祀四望乃奏㽔賓歌¶
函鍾(一名/林鍾)舞大夏以祭山川乃奏夷則歌小吕(一名/中吕)舞¶
大濩以享先妣(姜/嫄)乃奏無射歌夾鍾(一名/圜鐘)舞大武以享¶
先祖(先王/先公)凡六樂者文之以五聲播之以八音(注言其/均皆待)¶
<pb:KR3k0032_WYG_103-24a>¶
(五聲八/音乃成)凡六樂者一變而致羽物及川澤之示再變致¶
臝物及山林之示三變致鱗物及丘陵之示四變致毛¶
物及墳衍之示五變致介物及土示六變致象物及天¶
神(注變成則更奏也此謂大蜡索/&KR0017;神致百物六奏樂而禮畢)凡樂圜鍾為宫黄鍾¶
為角大蔟為徵姑洗為羽(此律之/相次)靁鼓靁鼗孤竹之管¶
雲和之琴瑟雲門之舞冬日至於地上之圜丘奏之若¶
樂六變則天神皆降可得而禮矣凡樂函鍾為宫大蔟¶
為角姑洗為徵南吕為羽(此律之/相生)靈鼓靈鼗絲竹之管¶
<pb:KR3k0032_WYG_103-24b>¶
空桑之琴瑟咸池之舞夏日至於澤中之方丘奏之若¶
樂八變則地示皆出可得而禮矣凡樂黄鍾為宫大吕¶
為角大蔟為徵應鍾為羽(此律之/相合)路鼓路鼗隂竹之管¶
龍門之琴瑟九德之歌九㲈之舞(注當為/大韶)於宗廟之中¶
奏之若樂九變則人&KR0017;可得而禮矣注此三者禘大祭¶
也圜鍾夾鍾也函鍾林鍾也此樂無商者祭尚柔商堅¶
剛也(唐楊収傳古祀天地宗廟皆不用商及二少盖商/聲剛二少聲下所以取其正裁其繁也漢祭天用)¶
(商而宗廟不用謂/&KR0017;神畏商之剛)䟽言六變八變九變者謂在天地及¶
<pb:KR3k0032_WYG_103-25a>¶
廟庭而立四表舞人從南表向第二表為一成一成則¶
一變燕禮云終尚書云成此云變雲門已下是黄帝堯¶
舜夏殷周者並依樂緯及元命包大合樂者薦腥之後¶
合樂之時用之也合樂用六代分樂序之皆用一代三¶
禘下神亦用一代天用雲門地用咸池宗廟用大韶依¶
上分樂之次序尊者用前代卑者用後代為差也　大¶
胥以六樂之會正舞位注大同六樂之節奏　小師掌¶
六樂聲音之節與其和(和錞/于)　保氏教六藝二曰六樂¶
<pb:KR3k0032_WYG_103-25b>¶
注雲門大咸韶夏䕶武也疏保氏教六樂教以書大司¶
樂教以舞　大司徒三物教萬民三曰六藝樂(注六樂/之歌舞)¶
以六樂防萬民之情而教之和　左傳莊二十年樂及¶
徧舞注六代樂　春秋疏魯禘祭用四代樂則天子禘¶
用六代樂也鄭康成義以為祫大禘小天子祫用六代¶
之樂禘用四代之樂　公羊注周所以舞夏樂者以示¶
初起未制作之時取先王之樂與已同者假以風化天¶
下天下大同乃自作樂取夏樂者與周俱文也王者舞¶
<pb:KR3k0032_WYG_103-26a>¶
六樂於宗廟之中舞先王之樂明有法也舞已之樂明¶
有制也舞四夷之樂大德廣及之也　商頌箋周用六¶
代之樂故周大師有商頌　維清疏象舞不列於六樂¶
葢大合諸樂乃為此舞或祈告所用周禮無之　三禮¶
義宗周公制禮用六代之樂四時祭祀分而用之祭之¶
尊卑凡有六等故用六代之樂以六代之樂配十二調¶
而作之一代之樂則用二調逺取黄帝者以舞樂之始¶
興於黄帝奏者謂堂下四縣鍾聲之調歌者謂堂上琴¶
<pb:KR3k0032_WYG_103-26b>¶
瑟之音但一祭之中皆自為二調庭奏者常以陽聲為¶
調升歌者常以隂吕為聲周人用六代之樂祭天雲門¶
地以咸池宗廟以大㲈不用時王之樂以三樂其道最¶
美故三祭用之宗廟如九德之歌彰明先祖之德也大¶
蜡盡天地四方之神而祭之其樂亦盡用四時之調凡¶
四方十二辰則有十二律隂陽相配二調共作一代之¶
樂故為六樂大蜡之祭則盡用之合天地四方之神合¶
六代之樂故終不過六　漢郊祀志凡六樂奏六歌而¶
<pb:KR3k0032_WYG_103-27a>¶
天墬神祇之物皆至　通典秦始皇平天下六代樂惟¶
韶武存　易氏曰大合樂謂求神之後合六代之樂以¶
致之分樂而序之謂薦神之際各有其序而六代之樂¶
各以類舉六代之樂惟舜可攷六律以左旋為序六同¶
以右轉為序六舞以歴代先後為序凡樂者有樂之本¶
有樂之用有樂之變大司樂之職有求神之樂有薦神¶
之樂有用一代之樂有用六代之樂　劉氏曰六變者¶
雲門之樂一終咸池之樂葢八變而終九㲈者㲈九變¶
<pb:KR3k0032_WYG_103-27b>¶
而一終書云簫韶九成　劉貺曰天子設司樂之官諸¶
侯有樂正之職　月令正義按易緯通卦驗云云云注¶
調五行謂五英(顓頊/樂名)調律厯謂六莖(帝嚳/樂名)調隂陽謂雲¶
門咸池調正德所行謂大韶夏濩武¶
　　　周房中樂¶
儀禮燕禮有房中之樂注&KR0076;歌周南召南之詩而不用¶
鐘㲈之節后夫人諷誦以事其君子(詩譜云女史歌/之以節義序)¶
詩君子陽陽左執簧右招我由房注國君有房中之樂¶
<pb:KR3k0032_WYG_103-28a>¶
正義執笙招友欲令在房則其人作樂在房内譜云路¶
寢之常樂風之正經天子以周南諸侯以召南是天子¶
諸侯皆有房中之樂鄭志張逸問云云荅曰路寢房中¶
可用男子此路寢之樂謂路寢之下小寢之内作之天¶
子小寢如諸侯之路寢故得有左右房箋云欲使從之¶
於燕舞之位以燕言之明不在路寢也　詩正義王肅¶
云自闗雎至芣苢后妃房中之樂然則夫人房中之樂¶
當用鵲巢采蘩　記合樂三終正義周南召南國風篇¶
<pb:KR3k0032_WYG_103-28b>¶
也主后國君夫人房中之樂歌　禮磬師注燕樂房中¶
之樂隂聲也疏此即闗雎二南也謂婦人后妃以風喻¶
君子之詩　内宰正后之服位詔其禮樂之儀注薦徹¶
之禮當與樂相應位謂房中户内及阼所立處　世婦¶
注内羞房中之羞也(詩常棣箋云王與族人燕則宗/婦内宗之屬亦從后於房中)¶
禮疏按尚書多士傳云大師奏雞鳴於簷下然後后夫¶
人鳴佩玉於房中　通典周公作勺又有房中之樂秦¶
改曰壽人(白雪周曲平調清調瑟調周房中/之遺聲也漢代謂之三調又見後)　宋志按¶
<pb:KR3k0032_WYG_103-29a>¶
周禮注云安世樂猶周房中之樂也　唐志平調清調¶
周房中樂遺聲也¶
　　　周勺　三象樂　象樂¶
詩酌告成大武也言能酌先祖之道以養天下於鑠王¶
師遵養時晦時純熈矣是用大介箋周公攝六年制禮¶
作樂歸政成王祭於廟而奏之燕禮若舞則勺注頌篇¶
告成大舞之樂歌也　内則十三舞勺注先學勺後學¶
象文武之次也疏熊氏曰勺籥也學舞籥之文舞　漢¶
<pb:KR3k0032_WYG_103-29b>¶
志周公作勺言能勺先祖之道也(武帝䇿賢良曰虞氏/之樂莫盛於韶於周)¶
(莫盛/於勺)　春秋繁露周公輔成王作汋樂以奉天　子華¶
子周公歌雍詠勺六服承德　左傳象箾南籥注皆文¶
王之樂疏鄭&KR0007;注象云此樂名象　呂氏春秋仲夏紀¶
古樂篇成王立商民反王命周公踐伐之商人服象為¶
虐於東夷周公遂以師逐之至於海(一作/江)南乃作三象¶
以嘉其德(三象周公/所作樂)　淮南子齊俗訓周樂大武三象¶
棘下注三象棘下武象樂也　文選上林賦韶濩武象¶
<pb:KR3k0032_WYG_103-30a>¶
之樂注(漢書/注同)張揖曰象周公樂也南人服象為虐於夷¶
成王命周公以兵追之至於海南乃為三象樂　墨子¶
三辯篇武王因先王之樂又自作樂命曰象成王因先¶
王之樂命曰騶虞　白虎通周樂曰大武象周公之樂¶
曰酌　晏子春秋晉范昭觀齊國政顧太師曰為我奏¶
成周之樂大師曰不習也¶
　　　周愷樂¶
黄帝作之　禮大司樂王師大獻令奏愷樂注獻㨗於¶
<pb:KR3k0032_WYG_103-30b>¶
祖愷樂獻功之樂鄭司農説以春秋晉文公振旅愷以¶
入於晉　樂師凡軍大獻教愷歌遂倡之疏愷謂愷詩¶
師還未至之時預教瞽矇入祖廟遂使樂師倡道為之¶
　眡瞭賓射奏鐘鼓鼜愷獻亦如之注愷獻獻功愷樂¶
也　鎛師軍大獻則鼓其愷樂疏獻㨗於祖作愷歌亦¶
以晉鼓鼓之　大司馬師有功則左執律右秉鉞以先¶
愷樂獻於社注兵樂曰愷司馬法曰得意則愷樂愷歌¶
示喜也司農云城濮之戰振旅愷疏鄭志荅趙商問曰¶
<pb:KR3k0032_WYG_103-31a>¶
司馬主軍事之功故獻於社大司樂宗伯之屬宗伯主¶
宗廟之禮故獻於祖(選注引樂稽耀嘉曰武王興師誅/商萬國咸喜前歌後舞  詩大明)¶
(疏引大誓曰師乃/鼓譟前歌後舞)　後禮儀志漢有短簫鐃歌周官所¶
謂凱樂凱歌也(晉志永平改大予其有五方之樂者云/云短簫樂所謂王師大㨗令軍中凱歌)¶
　　　周燕樂　縵樂¶
禮磬師教縵樂燕樂之鐘磬祭祀奏縵樂注縵謂雜聲¶
之和樂者也學記曰不學操縵不能安&KR0076;燕樂房中之¶
樂所謂隂聲也疏縵謂雜弄調和燕樂即闗雎二南也¶
<pb:KR3k0032_WYG_103-31b>¶
　鐘師祭祀饗食奏燕樂(以鐘鼓/奏之)掌鼙鼓縵樂(作縵樂/擊鼙以)¶
(和之鐘疏磬師/作則  師和之)　笙師祭祀饗射共其鐘笙之樂燕樂¶
亦如之　旄人祭祀賓客舞其燕樂　漢志哀帝罷樂¶
府有縵樂鼓員十三人(注雜/樂也)¶
　　　周祴樂¶
笙師掌教龡竽笙塤籥簫篪篴管舂牘應雅(以此三器/築地為之)¶
(行/節)以教祴樂注祴夏之樂賓醉而出奏祴夏疏此則鄉¶
飲酒及鄉射賓出奏陔是也¶
<pb:KR3k0032_WYG_103-32a>¶
　　　周金奏樂¶
禮鎛師凡祭祀鼓其金奏之樂饗食賓射亦如之疏金¶
奏之樂即八音是也亦以晉鼓鼓之(鐘師注金鐘鎛也/燕禮注云以鐘鑮)¶
(播之鼓磬應之所謂金/奏也  傳金奏肆夏)¶
　　　周樂儀¶
禮樂師教樂儀行以肆夏趨以采齊車亦如之環拜以¶
鐘鼓為節(行趨者接賓之儀/環拜者賓拜之儀)注教樂儀教王以樂出入¶
於大寢朝廷之儀鄭司農云肆夏采薺皆樂名或曰逸¶
<pb:KR3k0032_WYG_103-32b>¶
詩若今時行禮於大學罷出以鼓陔為節&KR0007;謂王出既¶
服至堂而肆夏作出路門而采薺作其反入至應門路¶
門亦如之尚書傳曰天子將出撞黄鍾之鐘右五鐘皆¶
應入則撞㽔賓之鐘左五鐘皆應大師於是奏樂　内¶
宰正后之服位詔其禮樂之儀注薦徹之禮當¶
與樂相應　　樂師凡樂成則告備注成謂所奏¶
一竟書曰簫韶九成燕禮曰大師告於樂正曰¶
正歌備¶
<pb:KR3k0032_WYG_103-33a>¶
　　　周鄉樂¶
儀禮燕禮乃間歌魚麗笙由庚歌南有嘉魚笙崇丘歌¶
南山有臺笙由儀(間代也謂一歌一吹/也  鄉飲酒禮同)遂歌鄉樂周南¶
闗雎葛覃卷耳召南鵲巢采蘩采蘋大師告於樂正曰¶
正歌備升歌鹿鳴下管新宫遂合鄉樂若舞則勺注周¶
南召南王后君夫人房中之樂歌也昔太王王季居於¶
岐山之陽躬行召南之教以興王業及文王而行周南¶
之教以受命云云夫婦之道生民之本王政之端此六¶
<pb:KR3k0032_WYG_103-33b>¶
篇其教之原也故國君與其臣下及四方之賔燕用之¶
合樂也鄉學者風也小雅為諸侯之樂大雅頌為天子¶
之樂鄉飲酒升歌大雅禮盛可以進取燕合鄉樂者禮¶
輕可以逮下也春秋傳曰肆夏繁遏渠天子以享元侯¶
文王大明綿兩君相見之樂然則諸侯相與燕升歌大¶
雅合小雅也正歌者升歌及笙各三終間歌合樂三終¶
為一備(郊特牲疏云間者謂堂上堂下一歌一吹更遞/而作合者上下之樂並作又云鄭作詩譜云天)¶
(子諸侯燕羣臣及聘問之賓皆歌鹿鳴合鄉樂采射義/天子以騶虞諸侯以貍首卿大夫以采蘋士以  &KR0034;為)¶
<pb:KR3k0032_WYG_103-34a>¶
(節之投壺命&KR0076;者曰請奏貍首間若一人呂氏春秋塗/山  女&KR0049;禹于塗山之陽乃作歌曰&KR0049;  倚兮實始為)¶
(南音周公召公取風焉注高/誘曰取南音以為歌樂也)¶
　　　周四時祭樂　養老樂¶
郊特牲饗禘有樂而食嘗無樂隂陽之義也春禘而¶
秋嘗春饗孤子秋食耆老注禘當為禴王制曰春禴¶
夏禘疏此謂夏殷禮也若周則四時祭皆有樂祭統¶
云内祭則大嘗禘升歌清廟下管象是秋嘗有樂也¶
按王制夏養老以饗禮用春時有樂無秋食之禮殷¶
<pb:KR3k0032_WYG_103-34b>¶
養老以食禮秋時不作樂無春饗之禮周人脩而兼¶
用之則周人養老春夏用饗禮秋冬用食禮四時皆¶
用樂文王世子云凡大合樂必遂養老注云春合舞¶
秋合聲下云遂發咏焉登歌清廟是秋時養老亦用¶
樂也(又祭義/疏見後)¶
　　　周樂歌　樂章¶
周頌釋文周頌三十一篇皆是周室太平徳洽著成功¶
之樂歌南陔白華華黍釋文此三篇葢周公制禮用為¶
<pb:KR3k0032_WYG_103-35a>¶
樂章吹笙以播其曲　詩正義變風之作齊衞為先陳¶
最在後變雅始厲王　詩譜序曰文武時詩有周南召¶
南雅有鹿鳴文王之屬及成王周公制禮作樂而頌聲¶
興焉謂之詩之正經　先儒說二南二十五篇為正風¶
鹿鳴至菁莪二十二篇為正小雅文王至卷阿十八篇¶
為正大雅皆文武成王時詩周公所定樂歌之詞¶
尚書大傳於穆清廟周公升歌文王之功烈德澤茍在¶
廟中嘗見文王者愀然如復見文王　水經注竹書穆¶
<pb:KR3k0032_WYG_103-35b>¶
天子傳曰甲寅天子浮於滎水乃奏廣樂又引樂緯曰¶
昔歸典叶聲律大荒西經曰夏后開上賓於天得九辯¶
與九歌焉　曲禮疏熊氏曰按春秋説題辭樂無大夫¶
士制鄭&KR0007;箴膏盲從題辭之義無樂者謂無祭祀之樂¶
故特牲少牢無樂¶
　　　魯四代樂　禘樂　四代樂器(見樂器/)¶
左傳襄十年荀偃曰魯有禘樂賓祭用之注禘三年大¶
祭則作四代之樂疏唯周公之廟得用天子之禮别祭¶
<pb:KR3k0032_WYG_103-36a>¶
羣公則用諸侯之樂諸侯之樂謂時王所制之樂大武¶
是也明堂位禘祭唯用大武大夏而不言韶濩以二十¶
九年魯為季札舞四代之樂知四代之樂魯皆有之¶
祭義禘有樂而嘗無樂　三禮義宗禘樂用夾鍾為歌¶
奏以無射之調　潁容釋例曰周用六代禮樂魯受四¶
代禮樂故不舞雲門咸池示有降殺也¶
　　　吴季札觀周樂¶
左傳哀二十九年(夏六月周/景王九年)吴公子札來聘請觀周樂¶
<pb:KR3k0032_WYG_103-36b>¶
(魯以周公故有天子禮樂八樂/記疏獻王樂記季札第十)使工為之歌周南召南¶
曰美哉始基之矣勤而不怨歌&KR0385;&KR0352;衞曰美哉淵乎憂¶
而不困為之歌王曰美哉思而不懼歌鄭曰美哉其細¶
已甚齊曰美哉泱泱乎大風也哉國未可量豳曰樂而¶
不淫秦曰能夏則大魏曰大而婉險而易行唐曰思深¶
哉其有陶唐氏之遺民乎陳曰國無主其能久乎自鄶¶
以下無譏焉(後仲尼刪定/次第故不同)小雅曰其周德之衰乎猶有¶
先王之遺民焉(服䖍以為歎/變小雅也)大雅曰曲而有直體其文¶
<pb:KR3k0032_WYG_103-37a>¶
王之德乎頌曰至矣哉五聲和八風平節有度守有序¶
盛德之所同也見舞象箾南籥者(文王/樂)曰美哉猶有憾¶
見舞大武者(武王/樂)曰美哉周之盛也(正義魯為季札先/歌諸詩而後舞諸)¶
(樂/)韶濩(湯/樂)曰聖人之&KR0042;也而猶有慙德聖人之難也見¶
舞大夏者(禹/樂)曰美哉勤而不德韶箾(舜/樂)曰德至矣哉雖¶
甚盛德其蔑以加於此矣觀止矣若有他樂吾不敢請¶
已注魯用四代樂故及韶箾而知其終也季札賢明才¶
博在吴時已涉見此樂歌之文然未聞中國雅聲故請¶
<pb:KR3k0032_WYG_103-37b>¶
作周樂欲聽其聲然後依聲以參時政知其興衰也舞¶
畢知其樂終是素知其篇數正義魯唯用四代之樂不¶
得用大卷大咸樂有歌有舞歌則詠其辭而以聲播之¶
舞則動其容而以曲隨之歌在堂而舞在庭以貴人聲¶
也故先歌後舞¶
　　　晉賜魏絳金石樂　齊君臣相説樂¶
左傳襄十一年鄭人賂晉悼公以師悝師觸師蠲兵車¶
百乗歌鐘二肆及其鎛磬女樂二八晉侯以樂之半賜¶
<pb:KR3k0032_WYG_103-38a>¶
絳曰子教寡人和諸戎狄以正諸華八年之中九合諸¶
侯如樂之和無所不諧請與子樂之魏絳於是乎始有¶
金石之樂疏大夫得有鐘磬之樂有功乃賜之(晉語悼/公十二)¶
(年/)　孟子齊景公召大師曰為我作君臣相恱之樂盖¶
徴招角招是也其詩曰畜君何尤　樂記師乙曰齊者¶
三代之遺聲也齊人識之¶
　¶
　¶
<pb:KR3k0032_WYG_103-38b>¶
　¶
　¶
　¶
　¶
　¶
　¶
　¶
　玉海卷一百三¶
