#-*- mode: mandoku-view; -*-
#+TITLE: 玉海
#+PROPERTY: ID KR3k0032
#+KEY: 卷一百九十三/卷一百八十五
#+PROPERTY: JUAN 卷一百八十五
#+PROPERTY: BASEEDITION WYG
#+PROPERTY: CATEGORY 14類書類
#+PROPERTY: FW 子部,類書類,玉海,卷一百八十五
<pb:KR3k0032_WYG_185-1a>¶
欽定四庫全書¶
　玉海卷一百八十五¶
　　　　　　　　　　　　宋　王應麟　撰¶
　食貨¶
　　㑹計¶
　　　禹㑹計¶
史記禹㑹諸侯江南計功命曰㑹稽㑹計也　張衡&KR0019;¶
注吳越春秋曰禹登茅山大㑹計理國之道更名其山¶
<pb:KR3k0032_WYG_185-1b>¶
曰㑹稽¶
　　　周司㑹　歳㑹　月要　日成　土㑹法¶
禮天官司㑹中大夫二人下大夫四人上士八人中士¶
十六人(注計官之長/若今尚書)掌典法則書契版圖之貳聽其㑹¶
計以參互攷日成(謂司書之要貳與軄/内之入職歳之出)以月要攷月成¶
以歳㑹攷歳成　司書上士二人中士四人凡上之用¶
財用必攷于司㑹三歳大計羣吏之治事成則入要貳¶
　軄歳掌賦出以待㑹計而攷之以式法賛逆㑹(注助/司㑹)¶
<pb:KR3k0032_WYG_185-2a>¶
(鈎攷羣/吏之計)　軄幣以式法賛㑹事太宰嵗終令百官各¶
正其治受其㑹　小宰六叙五曰以叙受其㑹八¶
成八曰聽出入以要㑹月終受羣吏之要(主每月/之小計)¶
賛冢宰受嵗㑹嵗終令羣吏致事(齎嵗盡文書/若今上計)¶
宰夫八職一曰正掌官法以治要(若嵗/計也)二曰師掌¶
官成以治凡(若月/計也)三曰司掌官法以治日(若今日/計也)歳終¶
令羣吏正歳㑹月終正月要旬終正日成　宫正月終¶
㑹稍食歳終㑹行事　膳夫外府司裘庖人掌皮典絲¶
<pb:KR3k0032_WYG_185-2b>¶
典枲歳終則㑹　大府歳終㑹貨賄入出　酒正日入¶
其成月入其要小宰聽之歳終則㑹　内宰歳終則㑹¶
稍食㑹内宫之財用(天官言歳終則會者凡十一唯王/及后世子之膳禽王及后之飲酒)¶
(服王之裘與皮事不㑹宰王制司㑹/以歳之成質于天子冢  齊戒受質)　大司徒以土㑹¶
之法辨五地物生(以土計貢/稅之法)　小司徒歳終攷属官之¶
治成而誅賞(治事/之計)令羣吏正要㑹而致事　鄉大夫歳¶
終令六鄉之吏㑹政致事　州長黨正族師遂大夫鄙¶
師歳終㑹政　縣正既役則稽功㑹事而誅賞　泉府¶
<pb:KR3k0032_WYG_185-3a>¶
歳終㑹其出入而納其餘　舎人歳終㑹計其政　巾¶
車歳終則㑹車之出入　占人歳終則計其占之中否¶
　大司馬受其要　大司冦盟書司㑹受其貳藏之¶
小司冦命其屬入㑹　司民民數司㑹貳之　士師歳¶
終則令正要㑹(司馬於要則受之/士師於要則任之)¶
管子曰歳一言者君也時省者相也月稽者官也¶
易氏曰冢宰天官之長也歳終受歳㑹而無月要之文¶
小宰天官之貳也月終受月要而無日成之文宰夫天¶
<pb:KR3k0032_WYG_185-3b>¶
官之攷也旬終正日成而無參互之文三官各舉其一¶
而司㑹乃攷其全㑹之欲其詳也歳㑹以綂月要月要¶
以綂日成　日有成日攷之也宰夫受之月有要月攷¶
之也宰夫令之而小宰受之歳有㑹歳攷之也小宰賛¶
之而大宰受之考績設官其序如此　尊者總其綱卑¶
者舉其目¶
　　　周九式　式法　太府式法¶
禮太宰以九式均節財用祭祀賔客喪荒羞服工事幣¶
<pb:KR3k0032_WYG_185-4a>¶
帛芻秣匪頒好用注式謂用財之節度　小宰執九式¶
之貳以均財節邦用　司㑹以九式之法均節財用¶
司書掌九職九正九事以周知入出百物叙其財受其¶
幣注九事謂九式鉤考財幣所給及其餘見為之簿書¶
疏九式言用財九事所為之事其理一也　宰夫以式¶
法掌祭祀之戒具薦羞　酒正以式法授酒材以酒式¶
誅賞　大府凡頒財以式法授之(注此九賦之/財給九式者)凡式貢¶
之餘財以共玩好之用注謂先給九式及弔用足府庫¶
<pb:KR3k0032_WYG_185-4b>¶
而有餘財乃可以共玩好　職幣以式法斂幣　職歳¶
以式法出財　掌皮以式法頒皮革　委人以式法共¶
祭祀之薪蒸木材注故事之多少也　廪人掌九榖之¶
數以待國之匪頒賙賜稍食注賙賜謂王所賜予給好¶
用之式　舎人以法掌其出入歳終㑹計其政　典婦¶
功常婦式之法注法其用財舊數¶
　　　周計簿¶
禮大司徒歳終則令教官正治而致事注上其計簿¶
<pb:KR3k0032_WYG_185-5a>¶
士師歳終則令正要㑹注定計簿　小司徒大比則受¶
邦國之比要注要謂其簿　天府治中注謂其簿書之¶
要(天官司書受其幣職/内執其總皆簿書也)　小宰八成聽師田以簡稽聽¶
出入以要㑹注稽猶計也計其士之卒伍閱其兵器為¶
之要簿要㑹謂計最之簿書月計曰要歳計曰㑹疏云¶
計吏其使人計簿其文書也　魯語收攟而烝納要也¶
注因祭社以納五榖之要¶
　　　周役要¶
<pb:KR3k0032_WYG_185-5b>¶
地官鄉師以國比之法時稽其夫家之衆寡辨其可任¶
與施舍者大役則帥民徒而至治其政令既役則受州¶
里之役要以攷司空之辟以逆其役事注役要所遣民¶
徒之數辟功則章程　小司徒凡起徒役毋過家一人¶
以其餘為羨唯田與追胥竭作　大宰八則八曰田役¶
以馭其衆　小宰六聨五曰田役之聨事八成一曰聽¶
政役以比居注鄭司農云比居謂伍籍比地為伍因内¶
政寄軍令以伍籍發軍起數　軄方氏辨數要　司徒¶
<pb:KR3k0032_WYG_185-6a>¶
正要㑹　司書及事成則入要貳　大司馬大役與慮¶
事(築城/邑也)屬其植受其要(司農云要/者簿書也)　士師歳終令正要¶
㑹　左傳昭三十二年士彌牟營成周屬役賦文書以授帥¶
　　　周比灋　比要　大比　九比¶
禮小宰八成一曰聴政役以比居(注伍/籍也)　宫正比宫中¶
之官府次舍　小司徒稽國中四郊都鄙之夫家九比¶
之數(職謂九比者冢宰/  出九賦之人數)乃頒比法於六鄉之大夫使各¶
登其衆寡六畜車輦辨其物以歳時入其數三年則大¶
<pb:KR3k0032_WYG_185-6b>¶
比大比則受邦國之比要(注大比謂簡閲民數及財物/也鄭司農云五家為比故以)¶
(比為名今時八月案/比是也要謂其簿)乃㑹萬民卒伍而用之　鄉師以¶
國比之法時稽夫家衆寡受州里之役要正歳稽其鄉¶
器若國大比則攷教察辭稽器展事以詔誅賞　鄉大¶
夫三年則大比攷徳行道藝興賢能　州長三年大比¶
大攷州里賛鄉大夫廢興　黨正以歳時涖校比(注如/今小)¶
(案比䟽比舉漢法小案/比對三年大比為小)　族師以邦比之法帥四閭之¶
吏以時属民校登夫家衆寡　閭胥既比則讀法　縣¶
<pb:KR3k0032_WYG_185-7a>¶
師大比則攷羣吏　均人大比則均力政　遂大夫大¶
比則帥吏興甿　縣正掌比以頒田里　鄼長比衆寡¶
以治祭祀之事　里宰比其邑以治稼穡　秋官司民¶
大比以民數詔司冦司冦及孟冬獻于王　小司冦大¶
比登民數自生齒以上登天府　王制冢宰制國用必¶
於歳之杪(注制國用如/今度支經用)以三十年之通制國用量入以¶
為出　後漢紀安帝元初四年詔方今案比之時注八¶
月案比案户口次比之　禮儀志仲秋之月縣道皆案¶
<pb:KR3k0032_WYG_185-7b>¶
户比民　江革&KR0019;每至歳時縣當案比注案驗以比之¶
猶今皃閱　後漢書論漢法常因八月筭民　急就篇¶
潁川臨淮集課録注諸郡各上其計總㑹京師次其名¶
録¶
　　　漢甘泉明堂受計　計相　計簿¶
帝紀武帝元光五年八月詔吏民有明世務習聖術者¶
令與計偕(師古注計者上計簿使也/郡國每歳遣詣京師上之)元封五年三月至¶
泰山甲子祠髙祖明堂因朝諸侯王列侯受郡國計太¶
<pb:KR3k0032_WYG_185-8a>¶
初元年祠后土春還受計于甘泉(注受郡國所上計簿/若今之諸州計帳)¶
天漢三年三月&KR0273;泰山祀明堂因受計太始四年三月¶
&KR0273;泰山壬午祀明堂因受計(武帝一受計于帝/都三受計于方嶽)　宣帝¶
黄龍元年二月詔曰方今天下少事而民多貧盜賊不¶
止其咎安在上計簿具文而已御史察計簿疑非實者¶
按之　列&KR0019;張蒼髙祖六年為計相後更以列侯主計¶
蒼自秦時為柱下御史明習天下圖書計籍令以列侯¶
居相府領主郡國上計者　石慶元封四年上報曰間¶
<pb:KR3k0032_WYG_185-8b>¶
者河水滔陸惟吏多私征求無已故為流民法以禁重¶
賦今流民愈多計文不改　司馬談為太史公注如淳¶
曰漢儀注天下計書先上太史公副上丞相云　嚴助¶
為㑹稽太守上書願奉三年計最注如淳曰舊法當使¶
丞奉歳計今助自欲入奉之晉灼曰最凡要也　朱買¶
臣随上計吏詣闕上書注郡國丞長吏與計吏俱送計¶
也　貢禹言武帝時郡國擇便巧史書習於計簿能欺¶
上府者以為若職　匡衡封僮之安樂鄉(属臨/淮郡)建始元¶
<pb:KR3k0032_WYG_185-9a>¶
年郡乃定國界上計簿更定圖言丞相府集曹掾陸賜¶
以為舉計令郡實之(師古注舉發/上計之簿)司&KR0032;校尉駿奏衡位¶
三公輔國政領計簿知郡實正國界計簿已定而背法¶
制專地以自益賜猥舉郡計亂減縣界附益大臣　文¶
翁為蜀守選小吏遣受業博士省少府用度買刀布蜀¶
物齎計吏以遺博士(循/吏)　王成為膠東相卒官後詔使¶
丞相御史同郡國上計長吏守丞以政令得失或對言¶
前膠東相成偽自増加以蒙顯賞　黄霸為丞相張敞¶
<pb:KR3k0032_WYG_185-9b>¶
奏霸曰丞相請與中二千石博士雜問郡國上計長吏¶
守丞為民興利除害成大化條其對有耕者讓畔男女¶
異路道不拾遺及舉孝子正婦者臣恐各為私教澆淳¶
散樸有名亡實宜令貴臣明飭長吏守丞天子使侍中¶
臨飭上計吏如敞指意　後光武紀建武十四年夏四¶
月越巂人任貴自稱太守遣使奉計(注若今計帳上傳/云長貴遣使  三)¶
(年/計)　張堪&KR0019;光武召見諸郡計吏問風土及前後守令¶
能否蜀郡計掾樊顯進曰張堪昔在蜀仁以惠下云云¶
<pb:KR3k0032_WYG_185-10a>¶
拜顯魚復長¶
周禮疏漢時八月案比而造籍書周以三年大比未知¶
定用何月¶
　　　漢上計律¶
周禮典路鄭注云漢朝上計律陳屬車於庭(疏云漢朝/集使上計)¶
(會之/法)小宰歳終令羣吏致事注云若今上計也　衛宏¶
漢舊儀朝㑹上計律常以正月旦受羣臣朝賀天下郡¶
國奉計最貢獻(歳終遣吏上計正月旦天子幸徳/陽殿臨軒受賀而計吏皆在列)　表¶
<pb:KR3k0032_WYG_185-10b>¶
元狩二年上谷太守郝賢坐計謾免(師古曰計/簿欺謾)　說苑¶
晏子治東阿三年明上計　新序魏文侯東陽上計錢¶
布十倍　　左傳臧㑹為賈正計於季氏(注逸/計簿)　齊五¶
官之計　秦昭王拜王稽河東守三歳不上計(漢郡守/上計蓋)¶
(秦制/也)¶
　　　漢郡國上計(又見前/)¶
後百官志大鴻臚郡國上計属焉刺史初歳盡詣京都¶
奏事中興但因計吏郡國常以春行縣勸民農桑振救¶
<pb:KR3k0032_WYG_185-11a>¶
乏絶秋冬遣無害吏案訊諸囚平其罪法論課殿最歳¶
盡遣吏上計(注盧植禮注曰計㫁九/月因秦以十月為正故)令長秋冬集課上¶
計於所屬郡國(胡廣曰秋冬歳盡各計縣戸口墾田錢/穀入出盜賊多少上其集簿丞尉以下)¶
(歳詣郡課/校最殿)　百官志注又載漢舊儀曰元夀二年以丞¶
相為大司徒郡國守長吏上計事竟遣公出庭上親問¶
百姓所疾苦記室掾史一人大音讀敕曰云云　和紀永¶
元十四年初復郡國上計補郎官注舊制使郡丞奉歳¶
計　列&KR0019;陸康守廬江遣計吏奉貢　度尚為郡上計¶
<pb:KR3k0032_WYG_185-11b>¶
吏拜郎中　龎參以被奏稱疾不得㑹上計掾廣漢段¶
恭因㑹上䟽　楊秉桓帝時郡國計吏多留拜為郎秉¶
上言計吏無復留拜者　皇甫規舉上計掾　公孫瓉¶
舉上計吏　趙壹光和元年舉郡上計到京師時司徒¶
袁逢受計計吏數百人皆拜伏庭中莫敢仰視壹獨長¶
揖逢延置上坐因問西方事　劉翊舉上計掾　建安¶
中劉劭為計吏詣許　巴郡板楯叛問益州計吏考以¶
征討方畧漢中上計程包對(云云/南蠻)　建武十四年卭榖¶
<pb:KR3k0032_WYG_185-12a>¶
王長貴(光武紀/作任貴)遣使上三年計授越巂太守(西南/夷)　三¶
輔決録注竇叔髙以明經為郡上計吏朝㑹數百人云¶
　周禮注若今計文書㫁於九月(小行/人注)今時詔書或曰¶
齎計吏(掌皮注謂䟽云漢/時考使  之計吏)疏漢之朝集使謂之上計吏¶
上一年計㑹文書及功狀(小宰/疏)　晉武帝泰始五¶
年正月癸巳申戒郡國計吏守相令長務盡地利¶
禁游食商販　王渾&KR0019;帝訪王渾元㑹問郡國計¶
吏方俗之宜渾曰舊三朝元㑹計吏詣軒下侍中¶
<pb:KR3k0032_WYG_185-12b>¶
讀詔計吏跪受之察其答對以觀計吏人才之實　左¶
&KR0019;戎朝于周發幣于公卿注如今計獻詣公府卿寺䟽¶
曰晉時諸州年終遣㑹計之吏獻物於天子　北史蘇¶
綽&KR0019;牧守令長非通六條及計帳者不得居官¶
　　　漢郡國錢榖簿¶
後志大司農郡國四時上月旦見錢榖簿　陳平&KR0019;文¶
帝朝而問右丞相勃天下錢榖一歳出入幾何勃謝不¶
知左丞相平曰問錢榖責治粟内史　黄霸&KR0019;領郡錢¶
<pb:KR3k0032_WYG_185-13a>¶
榖計簿書正以廉稱　周禮注禄田亦有給公家之賦¶
貢若今時侯國有司農少府錢榖(司勲/注)公侯伯子男必¶
足其國禮俗祭祀之用乃貢其餘若今度支經用餘為¶
司農榖矣(大司/徒注)　桓譚新論漢百姓賦斂一嵗為四十¶
餘萬萬吏俸用其半餘二十萬萬藏於都内為禁錢¶
少府所領園地作務八十三萬萬以給宫室供養諸¶
賞賜¶
　　　唐計帳　開元戸部帳　三司¶
<pb:KR3k0032_WYG_185-13b>¶
六典一歳一造計帳三年一造户籍縣成于州州成于¶
省户部緫而領焉武徳六年三月令每歳一進帳三年¶
一造籍(後魏蘇綽制計帳户籍之法計顔/師古漢書注計若今之諸州  帳)　地理志開¶
元二十八年户部帳凡郡府三百二十八縣千五百七¶
十三户八百四十一萬二千八百七十一口四千八百¶
一十四萬三千六百九應受田一千四十萬三千八百¶
六十二頃　食貨志初乾元末天下上計百六十九州¶
户百九十三萬一百二十四不課者百一十七萬四千¶
<pb:KR3k0032_WYG_185-14a>¶
五百九十二口千六百九十九萬三百八十六不課者¶
千四百六十一萬九千五百八十七減天寳戸五百九¶
十八萬二千五百八十四口三千五百九十二萬八千¶
七百二十三元和中供歳賦者浙西浙東宣歙淮南江¶
西鄂岳福建湖南八道户百四十四萬比天寳纔四之¶
一兵食於官者八十三萬加天寳三之一通以二户養¶
一兵京西河北以屯兵廣無上供至長慶户三百三十¶
五萬而兵九十九萬率三户以奉一兵至武宗即位戸¶
<pb:KR3k0032_WYG_185-14b>¶
二百一十一萬四千九百六十㑹昌末户増至四百九¶
十五萬五千一百五十一宣宗既復河湟天下兩稅&KR0358;¶
酒茶鹽錢歳入九百二十二萬緡歳之常費率少三百¶
餘萬有司逺取後年乃濟　舊紀開元十四年五月癸¶
卯户部進計帳今年管户七百六萬九千五百六十五¶
管口四千一百四十一萬九千七百一十二二十年戸¶
部計户七百八十六萬一千二百三十六口四千五百¶
四十三萬一千二百六十五天寳元年天下郡府三百¶
<pb:KR3k0032_WYG_185-15a>¶
六十二縣一千五百二十八鄉一萬六千八百二十九¶
户部進計帳户八百五十二萬五千七百六十三口四¶
千八百九十萬九千八百　通典按天寳中天下計帳¶
户約有八百九十餘萬計租稅庸調每歳錢粟絹綿布¶
約得五千二百二十餘萬端疋屯貫石諸色資課及勾¶
剥所獲不在其中其度支歳計粟則二千五百餘萬石¶
布絹綿二千七百餘萬錢二百餘萬自開元及天寳開¶
拓邊境軍用日増糴米粟三百四十萬匹叚給衣則五¶
<pb:KR3k0032_WYG_185-15b>¶
百二十萬别支計二百十萬餽軍百九十萬石大凡二¶
千二百六十萬而錫賚不與焉府藏雖豐閭閻困矣¶
列&KR0019;張行成代計吏集京師　裴諝拜河東鹽鐡使入¶
計問&KR0358;酤利歳出内幾何諝不對　栁冕疏聖唐稽古¶
天下朝集三考一見皆以十月上計京師十一月禮見¶
㑹尚書省(大厯十四年勅諸/州刺史入計如式)　官志度支掌租賦物産¶
豐約之宜水陸道涂之利歳計所出支調之(乾元元年/十月第五)¶
(琦改户侍帶專判/度支自是為故事)　藝文志刑法類度支長行上日五卷¶
<pb:KR3k0032_WYG_185-16a>¶
(開元二十四年三月六日戸部奏州府諸司計/紙五十餘萬今編成五卷每州不過一兩紙)　列&KR0019;¶
崔仁師遷度支郎中口陳移用費數千名詔杜正倫持¶
簿使對唱無一謬太宗竒之　許孟容貞元十九年旱¶
言今户部錢非度支歳計本備緩急取一百萬緡代京¶
兆一歳賦則京師無流亡　裴度陳調兵食非宰相事¶
請罷度支歸有司奏可(文宗/時)　元和十三年十月中書¶
門下奏三司錢物至年終各具所入所用數分為兩狀¶
以二月聞奏¶
<pb:KR3k0032_WYG_185-16b>¶
　　　唐元和國計簿¶
藝文志李吉甫元和國計簿十卷元和百司舉要一卷¶
　㑹要憲宗元和二年十二月史官吉甫等譔緫計天¶
下方鎮四十八道管州府二百九十五鎮縣一千四百¶
五十三見定户二百四十四萬二百五十四其鳳翔鄜¶
坊邠寧振武涇原銀夏靈鹽河東易定魏博鎮冀范陽¶
滄景淮西淄青一十五道七十一州並不申户口數自¶
外每歳賦入倚辦止於浙西東宣歙淮南江西鄂岳福¶
<pb:KR3k0032_WYG_185-17a>¶
建湖南八道合四十九州一百四十四萬戸比天寳稅¶
户四分減三天下兵戎仰給縣官八十三萬餘人比天¶
寳士馬三分増一大率兩户資一兵其他水旱所損征¶
科妄斂又常在役外(以十二月上/之凡十卷)　舊紀元和二年十¶
二月己邜史官李吉甫撰元和國計簿成書十卷(舊史/又云)¶
(李吉甫與史官等録當/時戸賦兵籍几十卷)　百官志比部京師倉庫三月¶
一比諸司諸使京都四時㑹于尚書省　中興書目元¶
和國計畧一卷吉甫以元和間諸道兵將户口賦入之¶
<pb:KR3k0032_WYG_185-17b>¶
數緫為書¶
　　　唐太和國計¶
志職官類韋處厚太和國計二十卷(以理財制用為/國之本撰以獻)¶
　　　唐占額供軍二圖¶
王彦威&KR0019;在開成初(一本云/二年)為户部侍郎判度支嘗見¶
文宗顯奏曰百口家知有歳計軍用一切可不謹耶臣¶
自典計司按見管錢粮文簿皆量入為出軍國所用隨¶
色占費終歳無毫釐差因上占額圖又言至徳訖元和¶
<pb:KR3k0032_WYG_185-18a>¶
之初天下觀察十節度者二十有九防禦者四經畧者¶
三大都通邑皆有兵凡八十餘萬長慶籍户三百五十¶
萬而兵乃九十九萬率三户資一兵今舉天下之入歳¶
三千五百萬上供者三之一又三之二則衣賜仰給焉¶
自留州留使外餘四十萬衆皆仰給度支又為供軍圖¶
上之彦威雖自謂揵抳姦冒著定其費於利害無益也¶
　藝文志職官類王彦威占額圖一卷　舊紀開成二¶
年正月庚寅進供軍圖　食貨志穆宗置南北供軍院¶
<pb:KR3k0032_WYG_185-18b>¶
而行營軍十五萬不能亢兩鎮萬餘之衆饋運不能給¶
帛粟未至諸軍或彊奪於道(長慶二年三月張平叔為/為户侍依前判度支時幽)¶
(鎮行營仰給度支者十五餘萬人自河北置供/軍院布帛衣賜不至供軍院遽為諸軍彊奪)　王遂¶
&KR0019;遷西北供軍使(一本云元和十三年七月/王遂為淄靑行營供軍使)　裴識&KR0019;¶
王師討劉稹為供軍使　咸通八年十月度支奏自南¶
蠻用兵置供軍使¶
　　　至道三司著籍¶
元年五月壬子上召三司孔目官李溥等二十七人問¶
<pb:KR3k0032_WYG_185-19a>¶
以計司錢榖之務溥等盡言其利病願得條對許之送¶
中書令宰相假以顔色令剖析冦凖曰先有司之義也¶
巳未溥等條上三司利害七十一事中書參校其四十¶
四事可行(一本云四/十二事)遂著于籍其十九事令陳恕等議¶
定而後行之　金耀門文書庫藏三司帳籍元豐有六¶
曹架閣庫紹興三年建庫十五年置官四員嘉定八年¶
七月三省亦置¶
　　　至道版籍式¶
<pb:KR3k0032_WYG_185-19b>¶
元年六月己卯詔重造二稅版籍頒其式於天下¶
　　　咸平占額圖¶
咸平三年十一月壬午鹽鐵使陳恕上占額圖五年四¶
月詔三司每年比較天下錢榖數於次年條奏¶
　　　景徳㑹計録¶
景徳四年七月丙子權三司使丁謂言户部狀景徳三¶
年户口數(總户七百四十一萬七千五百七十/口一千六百二十八萬二百五十四)比咸平¶
六年計増五十五萬三千四百一十户二百萬二千二¶
<pb:KR3k0032_WYG_185-20a>¶
百一十四口賦入之數(總六千三百七十三萬一/千二百二十九貫石匹斤)比咸¶
平六年計増三百四十六萬五千二百九切以版圖之¶
設生齒必登所以一其租庸辨其衆寡前朝丁黄之數¶
悉載縑緗國家幅員萬里阜成兆民惟國用之缺書由¶
有司之曠職臣今以景徳三年民賦户口之籍較咸平¶
六年具上史館望歳較其數以聞從之(三年十二月三/司使丁謂始立)¶
(比較轉/運之法)八月丁巳丁謂上景徳㑹計録詔奬之以其書¶
付祕閣凡六卷一户賦二郡縣三課入四歳用五禄食¶
<pb:KR3k0032_WYG_185-20b>¶
六雜記衆務之劇莫先㑹府歳收兩京十七路圖籍四¶
萬四千百一十七日入事一千五百移文倍之(十二月/詔諸道)¶
(軍儲之數籍于宻院較初咸平五年四/月壬午詔三司置籍  天下户口之數)　中興書目共¶
六門總四十目集户賦郡縣課入歳用禄食出納之數¶
以一歳為凖　張方平曰慶厯五年諸路鹽酒商稅歳¶
課比景徳㑹計録増三數倍以上¶
　　　祥符閱元和國計圖¶
祥符三年八月甲寅召近臣觀書于龍圖閣閱元和國¶
<pb:KR3k0032_WYG_185-21a>¶
計圖三司使丁謂進曰唐朝自江淮歳運米四十萬至¶
長安今江淮歳運米五百餘萬即今府庫充實倉庾盈¶
衍上曰民康俗阜誠頼天地宗廟降祥而國儲有備亦¶
自計臣宣力也　崇文目地里有元和國計圖一卷¶
盛度為鹽鐵判官奉詔編祖宗朝沿革制置勅三卷天¶
下户口賦稅目别為一卷¶
　　　祥符㑹計録¶
祥符九年正月辛酉林特上凡三十卷詔奬之仍付袐¶
<pb:KR3k0032_WYG_185-21b>¶
閣特前為三司使(特拜三司使真/宗賜詩寵之)奉詔纂大中祥符八¶
年天下户口財賦凡户八百四十二萬二千四百三口¶
一千八百八十萬一千九百三十計入兩稅錢帛糧斛¶
二千二百七十六萬四千一百三十二綿絲鞋草二千¶
二百八十三萬六千六百三十六茶鹽酒稅&KR0358;利錢帛¶
金銀二千八百萬二千(癸亥發内藏錢五十萬給三司/特又為東封西祀朝謁太清宫)¶
(慶賜總例/二十六卷)¶
　　　慶厯㑹計録¶
<pb:KR3k0032_WYG_185-22a>¶
書目二卷慶厯三年三司具在京出納及十九路錢帛¶
芻糧之數　景徳中鹽課收三百五十五萬緡慶厯五¶
年七百十五萬緡景徳中商稅收四百五十萬緡慶厯¶
五年收一千九百七十五萬景徳中酒課收四百二十¶
八萬緡慶厯五年收一千七百一十萬　慶厯元年八¶
月戊子詔御藥院内東門司取先帝時及天聖初帳籍¶
比較近年内中用度増損之數以聞　六年七月甲申¶
三司使王拱辰言太祖時兵十二萬太宗時十八萬章¶
<pb:KR3k0032_WYG_185-22b>¶
聖時四十萬今遂倍之三司雖總大計而事寔在外乙¶
酉乃詔大名并州永興帥臣兼本路計置糧草事¶
　　　皇祐㑹計録¶
書目田況撰六卷每卷别為題辭　皇祐二年田況為¶
三司使約景徳㑹計録以今財賦所入多於景徳其歳¶
所出又多於所入因撰皇祐㑹計録畧依丁謂所述集¶
成六卷一户賦二課入三經費四儲運五禄賜六雜記¶
其出入之數取一年㝡中者為凖如謂所録郡縣疆理¶
<pb:KR3k0032_WYG_185-23a>¶
復以宫館祠宇附焉此皆不取至於糧芻運餽國之大¶
計特為儲運一篇補其缺上嘉之況為三司使金榖利¶
害纎悉脩舉議者謂三司使自陳恕李士衡之後惟況¶
稱軄　崔伯易曰以皇祐之書較景徳之録雖増田三¶
十四萬餘頃反減賦七十一萬餘斛　皇祐二年正月¶
壬子命學士承㫖王堯臣都知王守忠右司諌陳¶
升之與三司較天下每嵗財賦出入之數以聞四¶
年正月堯臣等較慶厯皇祐總四年天下財賦出¶
<pb:KR3k0032_WYG_185-23b>¶
入凡金幣絲纊薪芻之類皆在其數相參耗登皇祐元¶
年入一億二千六百二十五萬一千九百六十四而所¶
出無餘為書七卷丙辰上之詔送三司取一歳中數以¶
為定式二月癸未命中丞王舉正與三司同詳定冗費¶
至和元年八月丙申知諌院范鎮言願詔大臣考求祖¶
宗朝逮天聖中官吏與兵及天下賦入之數而斟酌裁¶
節之嘉祐三年十一月癸酉命學士韓絳等詳定減省¶
冗費十二月乙巳詔三司每歳上天下歳賦之數自今¶
<pb:KR3k0032_WYG_185-24a>¶
三歳㑹其盈虧以聞六年諌官司馬光言民既困而倉¶
廪府庫又虚為今之術在隨材用人而久任之在養其¶
本原而徐取之在減損浮冗而省用之願復置總計使¶
之官使宰相領之凡天下金帛錢榖&KR0032;於三司如内藏¶
奉宸庫之類總計使皆綂之昔舜舉八愷使主后土奏¶
庶艱食懋遷有無地平天成九功惟叙周禮冢宰以九¶
職九賦九式九貢之法治財用唐制以宰相領鹽鐵度¶
支户部國初亦以宰相都提舉三司水陸發運等使則¶
<pb:KR3k0032_WYG_185-24b>¶
錢榖皆宰相之職也(李徳&KR0073;曰人君不以聚貨制用之/臣處將相弼諧之任則姦邪無所)¶
(容在俞獻&KR0056;言巵不盈者/漏  下木不茂者蠧在内)¶
　　　治平㑹計録¶
治平四年九月五日庚辰(神宗/已立)三司使韓綘上治平㑹¶
計録六卷詔奬諭内外歳入一億一千餘萬出一億二¶
千餘萬諸路積一億萬而京師不與時兵數少損&KR0032;籍¶
者猶百十六萬而宗室吏員視皇祐亡慮増十之三¶
志蔡襄治平㑹計録六卷¶
<pb:KR3k0032_WYG_185-25a>¶
　　　治平經費節要¶
書目八卷治平中編具經常出入之數分三帙上帙户¶
口賦稅中帙應奉上供下帙諸色經費　寳元二年宋¶
祁言去三冗節三費専備西北之屯¶
　　　熈寧㑹計式¶
見後¶
　　　熈寧三司㑹計司¶
熈寧七年十月庚辰詔三司置㑹計司以宰臣韓絳提¶
<pb:KR3k0032_WYG_185-25b>¶
舉先是絳奏三司總天下財賦其出入之數並無總要¶
考校盈虚之法欲選官置司以户口稅賦場務坑冶河¶
渡房園之類租額年課及一路錢榖出入之數歳校増¶
虧以能否為黜陟三司使章惇亦言財賦帳籍汗漫無¶
以察耗登之數請刪修為䇿校増虧考能否故有是命¶
八年九月庚午罷㑹計司從絳請也¶
　　　元豐議經費¶
元豐三年十一月二十一日壬子曽鞏議經費曰景徳¶
<pb:KR3k0032_WYG_185-26a>¶
户七百三十萬墾田一百七十萬頃皇祐户一千九十¶
萬墾田二百二十五萬頃治平户一千二百七十萬墾¶
田四百三十萬頃天下歳入皇祐治平皆一億萬以上¶
歳費亦一億萬以上景徳官一萬餘員皇祐二萬餘員¶
治平并幙職州縣官三千三百餘員總二萬四千員景¶
徳郊費六百萬皇祐一千二百萬治平一千三百萬以¶
二者校之官之衆一倍於景徳郊之費亦一倍於景徳¶
七年十二月十六日詔朝廷封樁錢物令尚書省歳終¶
<pb:KR3k0032_WYG_185-26b>¶
具旁通冊進入¶
　　　元祐㑹計録¶
元祐元年四月十八日左正言朱光庭請置局取户部¶
天下一歳出入與三年郊費四夷歳賜凡百經費㑹計¶
可省者省之量入為出著為令式詔户部相度二年七¶
月户部言三司即令户部之職自景徳皇祐治平熈寧¶
並修㑹計録事目類分出納具見宜復講修以備觀覽¶
詔可三年閏十二月庚戌户部尚書韓忠彦侍郎蘇轍¶
<pb:KR3k0032_WYG_185-27a>¶
韓宗道等言編成元祐㑹計録大抵一歳天下所收錢¶
榖金帛等物未足以支一歳之出欲取費用詳加裁節¶
多不傷財少不害事詔浮費並行裁省忠彦等請仰法¶
寳元慶厯節用&KR0073;民自宫禁始前後裁減浮費約及二¶
十餘萬貫　李常&KR0019;有元祐㑹計録三十卷　蘇轍元¶
祐㑹計録叙曰景徳皇祐治平熈寜四書網羅一時出¶
内之計首尾八十餘年凡計㑹之實取元豐之八年其¶
别有五一曰收支二曰民賦三曰課入四曰儲運五曰¶
<pb:KR3k0032_WYG_185-27b>¶
經費五者既具著之以見在列之以通表若内藏右曹¶
之積天下封樁之實非昔三司所領不入㑹計將著之¶
它書(蘇轍熈寧二年三/月奏請去三冗)¶
　　　宣和兩浙㑹計總録¶
七年八月十七日兩浙運副程昌弼奏漕司以計度經¶
費為軄臣分别科目使多寡出入盈虚登耗之數可指¶
諸掌請詔臣編纂宣和兩浙㑹計總録頒之郡縣從之¶
靖國元年右司員外郎陳瓘進國用須知言廣恩恵以¶
<pb:KR3k0032_WYG_185-28a>¶
收人心有益之事也因邊費而壊成法無益之舉也已¶
往之費不可追究未然之費所宜㑹計　大觀中河北¶
漕臣任諒著河北根本録凡户口升降官吏増損與一¶
歳出納竒贏之數皆披籍可見¶
　　　紹興㑹計録¶
紹興五年殿中侍御史張絢言周制國用之法在用地¶
小大視年之豐耗量入以為出漢祖定天下之本在於¶
得秦圖籍周知四方盈虚强弱之實是知國之財用必¶
<pb:KR3k0032_WYG_185-28b>¶
得節制之法節財之要必資㑹計之書所以察其登耗¶
量其多寡參酌損益因時制宜故用度有常而民力不¶
困也國家景徳皇祐皆有㑹計録至治平熈寧間亦有¶
此書其後蘇轍又倣其法作元祐㑹計録雖書未及上¶
其大畧亦可觀皆所以總括巨細網羅出納凡天下賦¶
入與官吏養兵之數章條各立支費有限謹視其書上¶
下遵守此作㑹計録之本意也國家比年以來財賦浸¶
虚用度滋廣正宜括歳入之厚薄計歳出之多寡分其¶
<pb:KR3k0032_WYG_185-29a>¶
品目别其名色摠貫旁通載之圖册揆考之間如運諸¶
掌斯可以裁減浮費増益邦賦今日之先務也伏望明¶
詔大臣選委詳練財賦之官俾倣景徳皇祐等書撰進¶
成録自紹興元年止四年為率以每歳所入之數列之¶
於前却以今歳計之除預借已支費外摠計見今歳入¶
實有之數合計若干復以日下至歳終凡官吏之費養¶
兵之費及應合用錢物通計若干名曰紹興㑹計録量¶
入為出既可以見有無之實絶長補短斯可以制裁損¶
<pb:KR3k0032_WYG_185-29b>¶
之宜庶幾國用有節云閏二月己酉詔户部撰集紹興¶
㑹計録其後户部第具去歳收支數以聞而已四月戊¶
申户部奏出入之數以為皇祐治平㑹計天下財賦當¶
時取㑹動經歳月方可成録故但具去年出入之數¶
國朝時令季冬之月命有司造計籍注云周禮小宰聴¶
出入以要㑹鄭司農曰要㑹謂計日取之簿書日計月¶
要歳計月㑹故宰夫之職曰歳終則令羣吏正歳㑹月¶
終則令正月要禮記冢宰制國用必以歳之杪唐六典¶
<pb:KR3k0032_WYG_185-30a>¶
度支掌判天下財賦多少數物産豐約之宜水陸道路¶
之利每歳計其所出而支其所用淳化中詔三司諸道¶
歳計所入悉具數總計司置籍録之其諸路歳終所收¶
財賦置籍出納亦如之景徳中令三司每歳較天下稅¶
帳耗登以聞紹興戊午之歳光堯嘗以六䇿詢于宰執¶
觀當時大臣所對財用出入之數可見宣和初國家月¶
費九十五萬紹興三年月費一百六十萬今以紹興初¶
為率通一歳計之國家定費計一千九百二十萬此皆¶
<pb:KR3k0032_WYG_185-30b>¶
當時大臣所對財用所出之數也宣和初&KR0358;貨所入淮¶
南鹽利二千四百五萬兩浙鹽利計七百八萬今淮浙¶
路所入之鹽利通一歳計之共三千二百萬此當時大¶
臣所對財用所入之數也夫以淮浙鹽利一節自足以¶
當國家支費之數此外又有諸路之賦所入不知其幾¶
倍矣三十年十二月二十一日户侍錢端禮言以紹興¶
二十九年一歳之用編類成册詔户部條具均節聞奏¶
　　　乾道㑹計録¶
<pb:KR3k0032_WYG_185-31a>¶
乾道元年十一月十七日執政進呈户部每歳收支總¶
數十八日復呈細數六年五月丁丑詔依皇祐元祐紹¶
興作㑹計録從發運史正志之請也七月二十八日詔¶
户侍王佐造簿籍淳熈六年十二月丁未臣僚請為㑹¶
計録上曰向者欲為此録縁取民太重色目太多若遽¶
蠲則妨經費須他日恢復之後乃可盡除之十三年九¶
月己未詔輔臣以每月財賦册進呈欲知豐耗淳熈十¶
年八月輔臣奏封樁庫錢及三千萬餘緡及奏内外樁¶
<pb:KR3k0032_WYG_185-31b>¶
積緡錢四千七百餘萬十三年庫中所儲金至八十萬¶
兩銀一百八十六萬餘兩下庫見緡常五六百萬先是¶
六年四月左藏封樁庫言緡錢五百三十萬¶
　　　乾道度支都籍　參考上計録¶
乾道四年六月度支郎趙不敵言今一歳内外支用之¶
數大槩五千五百萬緡有竒賦入分&KR0032;於户部之五司¶
支用悉經度支臣置為都籍㑹計窠名總為掲貼請付¶
本曹自茲歳一易之先是二年正月癸亥(十八/日)知秀州¶
<pb:KR3k0032_WYG_185-32a>¶
孫大雅奏書四卷名曰州郡拘催上供錢物格奏入詔¶
大雅奏漢上計之法可行於今令侍從臺諫參考古制¶
御史張端實劉貢言漢上計之制不能無&KR0102;今日能盡¶
革其偽乎在東漢則逺方未必皆至今川廣能如期而¶
至乎莫若歳終令户部造册進呈選一人考覈而明其¶
殿最户侍曽懷請立式行下從之其年三月丁未也(先/是)¶
(户部有上中末限之格法有月旬五日之期會歳終/以常平牧支户口租稅造册進呈而州郡窠目尚畧)¶
隆興元年三月議節浮費置局於户部於是省官吏員¶
<pb:KR3k0032_WYG_185-32b>¶
減貴戚俸¶
　　　紹熈㑹計録¶
紹熈元年五月甲戌置紹熈㑹計録命户書葉翥等為¶
之仍自宫掖始以慶厯隆興為法從户侍趙彦逾之請¶
也二年正月辛未丁丑兩降㫖後亦未聞有所減¶
紹熈三年吏部郎陳&KR0019;良奏自建隆至景徳四十五年¶
南征北伐未甞無事而金銀錢帛糧草雜物七千一百¶
四十八萬計在州郡不㑹祥符元年三月始奏立諸道¶
<pb:KR3k0032_WYG_185-33a>¶
上供歳額熈寧新法増額一倍崇寧重修上供格頒之¶
天下率一路之増至十數倍熈寧有令項封樁元豐有¶
無額上供迄今為額宣和經制紹興摠制月樁取之悉¶
而民困極矣¶
　　　慶元㑹計録¶
慶元二年三月用殿中侍御史姚愈建請命金部郎中¶
趙師炳户部郎中楊文炳編集以㑹計司為名三年三¶
月書成六月十九日户部言以紹熈元年至慶元元年¶
<pb:KR3k0032_WYG_185-33b>¶
左藏庫諸倉并總領所出納増損及十二路州軍窠名¶
錢參究源流登耗為慶元中外㑹計録分五十八册已¶
進呈復條具撙節之數上之宫掖出入之數令内侍自¶
稽考九月議者言裁抑當先宫禁詔侍從臺諫兩省集¶
議吏書許及之等請内庭裁約中制立為定額從之嘉¶
泰元年九月臣僚言户部歳入約一千八百餘萬支數¶
僅亦相當(姚愈言熈豐間月支三十六萬宣和末用二/百二十萬渡江之初連年用兵月支猶不過)¶
(八十萬比年月支百二十萬大畧官俸/居十之一吏禄十之二兵廩十之七)¶
<pb:KR3k0032_WYG_185-34a>¶
　　　端平㑹計録¶
元年　唐制總制邦用度支是司出納貨財太府攸職¶
凡是太府出納皆稟度支文符太府依符以奉行度支¶
憑按以勘覆互相關鍵用絶姦欺出納之數每旬申聞¶
見在之數每月計奏皆經度支勘覆又有御史監臨(陸/贄)¶
(奏/議)舊制天下財賦皆入左藏庫而太府四時以數聞尚¶
書比部覆出納(楊炎/傳)　國朝三司有帳案内自府庫外¶
至州縣嵗會月計以上三司自治平二年至熈寧二年¶
<pb:KR3k0032_WYG_185-34b>¶
十一月凡四年而未鉤考帳已踰十有二萬錢帛芻粟¶
積其虧損不可勝計遂置提舉帳司領之　元豐官制¶
行釐其事歸比部參掌鉤考中外帳籍之事周官宰夫¶
所謂乘其財用之出入者也轉運司常以計帳申省¶
三司鉤考無法至道初置行帳司以㑹財用之數命邊¶
肅主之葉適云王安石大挈利柄封樁之錢所在充滿¶
紹聖元符間拓地進築而斂不及民熈豐舊人矜伐其¶
美然陳瓘譏切曾布以為轉天下之積耗之西邊邦本¶
<pb:KR3k0032_WYG_185-35a>¶
自此撥矣於是蔡京變茶鹽法括地寶走商賈所得五¶
千萬内窮奢侈外熾兵革宣和之後方臘甫平理傷殘¶
之地則士色始立燕雲乍復急新邊之用而免夫又興¶
自是以來羽檄交警増取之目大者十數而東南之賦¶
遂以八千萬緡為額焉　祖宗時嵗百五十萬元豐月¶
三十六萬宣和月百二十萬渡江之後月八十萬休兵¶
之後循習承平舊典費擬宣和(淳熙末月支/百二十萬緡)¶
　¶
<pb:KR3k0032_WYG_185-35b>¶
　¶
　¶
　¶
　¶
　¶
　¶
　¶
　玉海卷一百八十五¶
